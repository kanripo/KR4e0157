# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:21.109176
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0431-037王文成公全書世德紀-卷第三十七.
<pb:KR4e0157_SBCK_001-1a>¶
王文成公全書卷之三十七¶
　　附錄(六)世徳紀¶
　傳¶
　　王性常先生傳¶
　　　　　　　　　　張壹民撰¶
王綱字性常一字徳常弟秉常敬常並以文學知¶
名性常尤善識鑒有文武長才少與永嘉高則誠¶
族人元章相友善往來山水間時人莫測也元末¶
嘗奉母避兵五&KR0165;山中有道士夜投宿性常異其¶
<pb:KR4e0157_SBCK_001-1b>¶
氣貌禮敬之曰君必有道者願聞姓字道士曰吾¶
終南隱士趙縁督也與語逹旦因授以筮法且爲¶
性常筮之曰公後當有名世者矣然公不克終牗¶
下今能從吾出遊乎性常以母老有難色道士笑¶
曰公俗縁未斷吾固知之遂去誠意伯劉伯温㣲¶
時常造焉性常謂之曰子真王佐才然貌㣲不稱¶
其心宜厚施而薄受之老夫性在丘壑異時得志¶
幸勿以世縁見累則善矣後伯溫竟薦性常於¶
朝洪武四年以文學徴至京師時性常年巳七十¶
<pb:KR4e0157_SBCK_001-2a>¶
而齒髮精神如少壮　上問而異之親䇿治道嘉¶
恱其對拜兵部郎中未幾潮民弗靖遂擢廣東叅¶
議往督兵糧謂𫠦親曰吾命盡兹行乎致書與家¶
人訣擕其子彦逹以行至則單舸往諭潮民感恱¶
咸扣首服罪威信大張回至増城遇海㓂曹真竊¶
𤼵皷譟突至截舟羅拜願得性常為帥性常諭以¶
逆順禍福不從則厲聲叱駡之遂共扶舁之而去¶
賊爲壇坐性常日羅拜請不已性常亦罵不絶聲¶
遂遇害時彦逹亦隨入賊中從傍哭罵求死賊欲¶
<pb:KR4e0157_SBCK_001-2b>¶
并殺之其酋曰父忠而子孝殺之不祥與之食不¶
顧賊憫其誠孝容令綴羊革褁尸&KR0018;之而出得歸¶
𦵏禾山洪武二十四年御史郭純始備上其事得¶
立廟死𫠦錄用彦逹彦逹痛父以忠死躬耕養母¶
麄衣惡食終身不仕性常之殁彦逹時年十六云¶
　　遯石先生傳¶
　　　　　　　　　　　祭酒胡儼撰¶
翁姓王氏諱與凖字公度浙之餘姚人晉右軍將¶
軍羲之之裔也父彦逹有隱操祖廣東叅議性常¶
<pb:KR4e0157_SBCK_001-3a>¶
以忠死難　朝廷旌錄彦逹而彦逹痛父之死終¶
身不仕悉取其先世𫠦遺書付翁曰但母廢先業¶
而巳不以仕進望爾也翁閉門力學盡讀𫠦遺書¶
鄕里後進或来從學者輙辭曰吾無師承不足相¶
授因去從四明趙先生學易趙先生竒其志節妻¶
以族妹而勸之仕翁曰昨聞先生遯世無悶之誨¶
與準請終身事斯語矣趙先生媿謝之先世嘗得¶
筮書於異人翁暇試取而䆒其術爲人筮無不竒¶
中逺近輻輳縣令亦時遣人來邀筮後益數數日¶
<pb:KR4e0157_SBCK_001-3b>¶
或二三至翁厭苦之取其書對使者焚之曰王與¶
凖不&KR0014;爲術士終日奔走公門談禍福令大㗸之¶
翁因逃入四明山石室中不歸者年餘時　朝廷¶
督有司訪求遺逸甚嚴部使者至縣欲起翁令因¶
言曰王與準以其先世嘗死忠　朝廷待之薄遂¶
父子誓不出仕有怨望之心使者怒拘翁三子使¶
人督押入山求之翁聞益&KR0055;遯墜厓傷足求者得¶
之以出部使見翁創甚且視其言貌坦直無他翁¶
亦備言其焚書逃遯之故使者悟始釋翁見翁次¶
<pb:KR4e0157_SBCK_001-4a>¶
子世傑之賢因謂翁曰足下不仕終恐及罪寧&KR0014;¶
以子代行乎不得已遂&KR0024;世傑邑庠弟子員而翁¶
竟以足疾得免翁謂人曰吾非惡富貴而樂貧賤¶
顧吾命甚薄且先人之志不&KR0216;渝也又曰吾非傷¶
於石將不&KR0014;遂栖遯之計石有徳於吾不敢忘也¶
因自號遯石翁云翁偉貌修髯精䆒禮易著易㣲¶
數千言嘗筮居秘圗湖隂遇大有之震謂其子曰¶
吾先世盛極而衰今衰極當復矣然必吾後再世¶
而始興乎興必盛且乆至是翁沒且十年而世傑¶
<pb:KR4e0157_SBCK_001-4b>¶
以名儒宿學膺貢來遊南雍大司成陳公一見待¶
以友禮使母就弟子列命六堂之士咸師資之儼¶
忝與同舎受世傑教益爲㝡多而相知爲㝡&KR0055;因¶
得備聞翁之隱徳乃&KR0059;爲志之若此昔人有言公¶
侯子孫必復其始王氏自漢吉祥至祥覽皆以令¶
徳孝友垂&KR0073;江左聮綿數百祀門第之盛天下莫¶
敢望中㣲百餘年天道未爲無意也元末時其先¶
世嘗遇異人謂其後必有名世者出而翁亦嘗再¶
世而興之筮今世傑於翁亦再世矣充世傑之道¶
<pb:KR4e0157_SBCK_001-5a>¶
真足以弘濟天下而䏻澹然爵禄不入其心古𫠦¶
謂富貴不䏻&KR0075;貧賤不䏻移威武不䏻屈者吾誠¶
於世傑見之異時求當天下之大任者非世傑而¶
誰乎則異人之言與翁之筮於是始可驗矣¶
　　槐里先生傳¶
　　　　　　　　　　編修戚瀾撰¶
先生姓王名傑字世傑居秘圗湖之後其先世嘗¶
植三槐於門自號槐里子學者因稱曰槐里先生¶
始祖爲𣈆右將軍羲之曾祖綱性常與其弟秉常¶
<pb:KR4e0157_SBCK_001-5b>¶
敬常俱以文學顯名國初而性常以廣東叅議死¶
於苗之難祖秘湖漁隱彦逹父遯石翁與凖皆以¶
德學爲世隱儒先生自爲童子即有志聖賢之學¶
年十四盡通四書五經及宋諸大儒之說時　朝¶
廷方督有司求遺逸部使者聞遯石翁之名及門¶
迫起之不可得見先生竒焉謂遯石翁曰足下不¶
屑就罪且及身寧䏻以子代行乎不得已乃遣先¶
生備邑庠弟子員時教諭程晶&KR0018;才倨傲奴視諸¶
生見先生輙敬服語人曰此今之黄叔度也歳當¶
<pb:KR4e0157_SBCK_001-6a>¶
大比邑有司首以先生應薦比入試衆皆散髪&KR0221;¶
衣先生歎曰吾寜曵履衡門矣遂歸不復應試宣¶
徳間　詔中外舉異才堪風憲者破常調任使之¶
時先生次當貢邑令黄維雅重先生爲之具行李¶
戒僕從強之應　詔先生固以親老辭乃譲其友¶
汪生叔昻既而遯石翁殁又當貢復以母老辭讓¶
其友李生文昭而躬耕受徒以養其母饔飱不繼¶
休如也母且殁謂先生曰爾貧日益甚吾死爾必¶
仕母忘吾言已終䘮先生乃膺貢入南雍祭酒陳¶
<pb:KR4e0157_SBCK_001-6b>¶
公敬宗聞先生至待以友禮使母就弟子列明年¶
薦先生於　朝未報而先生殁先生儀觀玉立秀¶
目修髯望之以為神人無賢愚戚踈皆知敬而愛¶
之言行一以古聖賢為法嘗謂其門人曰學者䏻¶
見得曽㸃意思將灑然無入而不自得爵禄之無¶
動於中不足言也先生與先君泠川先生友先君¶
毎稱先生𫠦著易春秋說周禮考正以為近世儒¶
者皆𫠦不及與人論人物必以先生為稱首瀾時¶
爲童子竊志之然從先君宦遊於外無因及門也¶
<pb:KR4e0157_SBCK_001-7a>¶
今玆之歸先生殁巳乆矣就其家求𫠦著述僅存¶
槐里雜稿數卷而𫠦謂易春秋說周禮考正者則¶
先生之殁於南雍其二子皆不在侍爲其同舍生¶
𫠦取巳盡亡之矣嗚呼惜哉先君㓜時嘗聞鄉父¶
老相傳謂王氏自東晉来盛江左中㣲且百數年¶
元時有隱士善筮者與其先世遊嘗言其後當有¶
大儒名世者出意其在先生而先生亦竟不及用¶
豈尚在其子孫耶¶
　　竹軒先生傳¶
<pb:KR4e0157_SBCK_001-7b>¶
　　　　　　　　　　布政魏瀚撰¶
先生名倫字天叙以字行性愛竹𫠦居軒外環植¶
之日嘯咏其間視紛華𫝑利泊如也客有造竹𫠦¶
者輙指告之曰此吾直諒多聞之友何可一日相¶
舎耶學者因稱曰竹軒先生早承厥考槐里先生¶
廷訓徳業夙成甫冠浙東西大家爭延聘爲子弟¶
師凡及門經指授者徳業率多可觀槐里先生蚤¶
世環堵蕭然𫠦遺惟書史數篋先生每啓篋輙揮¶
涕曰此吾先世之𫠦殖也我後人不殖則將落矣¶
<pb:KR4e0157_SBCK_001-8a>¶
乃窮年口誦心惟於書無𫠦不讀而尤好觀儀禮¶
左氏傳司馬遷史雅善鼓琴每風月淸朗則焚香¶
操弄數曲弄罷復歌古詩詞而使子弟和之識者¶
謂其胸次灑落方之陶靖節林和靖無不及焉居¶
貧躬授徒以養母母性素嚴重而扵外家諸孤弟¶
妹憐愛甚切至先生每先意承志觧衣推食惟恐¶
弗及而於妻孥之寒餒弗遑恤焉弟粲㓜孤爲母¶
𫠦鍾愛先生少則教之扵家塾長則挈之遊江湖¶
有無欣戚罔不與居逮子華官翰林請於　朝分¶
<pb:KR4e0157_SBCK_001-8b>¶
禄以為先生養先生復推其半以贍弟鄉人有箕¶
豆相煎者聞先生風多愧悔更為敦睦之行先生¶
容貌環偉細目美髯與人交際和樂之氣藹然可¶
掬而對門人弟子則矩範嚴肅凛乎不可犯為文¶
章好簡古而厭浮靡賦詩援筆立就若不介意而¶
亦未嘗逸於法律之外𫠦著有竹軒稿及江湖雜¶
稿若干卷藏于家先生與先君菊荘翁訂盟吟社¶
有莫逆好瀚自致政歸毎月旦亦𫉬陪先生杖屨¶
遊且辱知於先生仲子龍山學士學士之子守仁¶
<pb:KR4e0157_SBCK_001-9a>¶
又與吾兒朝端同舉扵鄉累世通家知先生之&KR0055;¶
者固莫如瀚因節其行之大者於此以備大史氏¶
之採擇焉¶
　　海日先生墓誌銘¶
　　　　　　　　　　大學士楊一淸撰¶
正徳巳卯寧濠稱亂江西鳩集群盗𤼵數千艘而¶
東遠近震動廵撫南贛都御史王守仁伯安傳檄¶
鄰境舉兵討賊時其父南京吏部尚書王公致仕¶
居會稽有傳伯安遇害者人謂公曰盍避諸公曰¶
<pb:KR4e0157_SBCK_001-9b>¶
吾兒方舉大義吾避安之或曰伯安既&KR0311;賊賊必¶
隂使人行不利於公避之是也公笑曰吾兒䏻棄¶
家討賊吾何可先去以為民望　祖宗功澤在天¶
下賊行且自斃吾為　國大臣恨老不䏻荷戈首¶
敵即有不幸猶將與鄉里子弟共死此城耳因使¶
人趣郡縣宜急調兵糧為備禁訛言勿令動揺人¶
心鄕人竊視公晏然如常時衆志亦稍稍定盖不¶
旬月而伯安之捷報至矣初賊濠東下將趨南都¶
伯安引兵入南昌奪其巢賊聞大恐急旋舟伯安¶
<pb:KR4e0157_SBCK_001-10a>¶
帥吉安知府今都憲伍君文定等大戰於鄱陽湖¶
賊兵風靡遂擒濠并其黨與數千人獻俘於　闕¶
嗚呼自古奸雄搆亂雖有忠臣義士必假以歲月¶
乃䏻削平禍難伯安&KR0108;戈一呼以身臨不測之淵¶
呼吸之間地方大定公聞變從容群&KR0349;衆惑屹然¶
不為動伯安得直前狥　國不嬰懐回顧以成懋¶
績公之雅量伯安之忠義求之載籍可多見哉及¶
是　武廟南廵權奸妬功搆飛語䧟伯安跡甚危¶
衆慮禍且及家公寂若無聞辛已今　皇帝入嗣¶
<pb:KR4e0157_SBCK_001-10b>¶
大統始下　詔表&KR0045;伯安之功　召還京師因得¶
便道歸省㝷論功封奉　天翊運推誠宣力守正¶
文臣特進光祿大夫柱國新建伯又以廷推兼南¶
京兵部尚書叅賛機務錫之誥劵封公勲階爵邑¶
如子俾子孫世其爵適公誕辰伯安捧觴為壽公¶
蹙然曰吾父子乃得復相見邪賊濠之亂皆以汝¶
為死矣而不死以為事難猝平而平之然此仗¶
宗社神靈　朝廷威徳豈汝一書生𫠦&KR0014;辦比讒¶
構横行禍機四𤼵頼　武廟英明保全今　國是¶
<pb:KR4e0157_SBCK_001-11a>¶
既定吾父子之榮極矣然福者禍之基䏻無懼乎¶
古云知足不辱知止不殆吾老矣得父子相保牗¶
下孰與犯&KR0313;滿之戒覆成功而毀令名者邪伯安¶
跪曰謹受教公自是日與姻黨置酒宴樂&KR0010;暮舊¶
疾作嘉靖壬午春二月十二日終于正&KR0397;得年七¶
十有七未屬纊時使者以部咨將新命至公尚䏻¶
言趣諸子曰不可以吾疾廢禮宜急出迎既成禮¶
偃然而逝訃　聞　上賜諭祭命有司治𦵏事伯¶
安偕諸弟卜以卒之明年秋八月某日𦵏公郡東¶
<pb:KR4e0157_SBCK_001-11b>¶
天柱峯之南之原具書戒使者詣鎮江請予銘公¶
墓予曩官外制官太常接公班行不鄙謂予以知¶
言見待予遷南京太常辱贈以文公校文南畿道¶
舊故甚洽正徳丁卯取嫉權奸歸致仕予亦避讒¶
構謝病歸杜門不接賔客公直造内室慰語乆之¶
伯安又予掌銓時首引置曹屬號知已公銘當予¶
屬顧以江西之變𨵿繋公父子大節特先書之乃¶
按公門人國子司業陸君&KR0055;𫠦著状摘而叙之曰¶
公姓王氏諱華字徳輝號實菴晚號海日翁嘗讀¶
<pb:KR4e0157_SBCK_001-12a>¶
書龍泉山中學者稱為龍山先生上世自琅琊徙¶
居會稽之山隂又自山隂徙餘姚四世祖諱性常¶
有文武才　國初爲誠意伯𫠦薦仕至廣東叅議¶
峒苗為亂死之髙祖諱彦逹號秘湖漁隱年十六¶
褁父屍自苗壤歸𦵏痛父死忠布&KR0188;終其身人稱¶
孝子曾祖諱與準號遯石翁學精於易嘗筮得震¶
之大有謂其子曰吾後再世其興興其乆乎祖諱¶
世傑號槐里子以明經貢為太學生卒父諱天叙¶
號竹軒&KR0004;以公貴封修撰後與槐里公俱贈嘉議¶
<pb:KR4e0157_SBCK_001-12b>¶
大夫禮部右侍郎今以伯安功俱追封新建伯祖¶
妣孟氏封淑人妣岑氏累封太淑人進封太夫人¶
公生正統丙寅九月孟淑人夣其姑抱緋衣玉帶¶
一童子授之曰婦事吾孝孫婦亦事汝孝吾與若¶
祖丐於上帝以此孫𢌿汝世世榮華無替故公生¶
以今名名長兄以榮名符夣也公生而警敏始&KR0014;¶
言槐里公口授以詩歌經耳輙成誦稍長讀書過¶
目不忘六&KR0010;與群兒戯水濵見一客来濯足巳大¶
醉去遺其𫠦提嚢取視之數十金也公度其醒必¶
<pb:KR4e0157_SBCK_001-13a>¶
復来恐人持去以投水中坐守之少頃其人果號¶
而至公迎謂曰求爾金邪爲指其處其人喜以一¶
錠爲謝&KR0077;不受年十一從里師授業日異而月不¶
同&KR0010;終里師無𫠦施其教年十四嘗與諸子弟讀¶
書龍泉山寺寺故有妖物爲祟解傷人寺僧復張¶
皇其事諸生皆䘮氣走歸公獨留居妖亦寖滅僧¶
以為異假妖勢恐且試之百方不色動僧謝曰君¶
天人也異時福徳何可量弱冠提學張公時敏試¶
其文與少傅木齋謝先生相甲乙並以状元及第¶
<pb:KR4e0157_SBCK_001-13b>¶
竒之名遂起故家世族爭禮聘爲子弟師浙江方¶
伯祁陽寗君良擇師於張公張公曰必&KR0082;學行兼¶
優無如王某者寗親造其館賔禮之請為子師延¶
至祁陽湖湘之士聞而来從者踵相接居寗之梅¶
荘别墅墅中積書數千卷日夕諷誦其間學益進¶
祁俗好妓飲公峻絶之三年如一日祁士有化服¶
者歸連舉不利成化庚子𤼵觧浙江第二人明年¶
辛丑　廷試第一甲第一人授翰林院修撰甲辰¶
充廷試彌封官丁未同考㑹試弘治改元戊申與¶
<pb:KR4e0157_SBCK_001-14a>¶
修憲廟實録充　經筵官己酉滿九載以竹軒公¶
憂去癸丑服闋遷右春坊右諭徳丙辰命為日講¶
官賜金帶四品服公　講筵音&KR0269;明暢詞多切直¶
每以勤聖學戒逸豫親仁賢遠邪佞為勸　孝廟¶
嘉納焉内侍李廣方貴幸嘗講太學衍義至唐李¶
輔國結張后表裏用事衆以事頗渉嫌欲諱之公¶
朗然誦說無少避忌左右皆縮頸&KR0269;舌　上樂聞¶
之不厭罷講　遣中官賜尚食　皇太子出閣¶
詔選正人輔導用端國本公卿多薦公自是日侍¶
<pb:KR4e0157_SBCK_001-14b>¶
東宫講讀　眷賜加隆戊午　命主順天鄉試辛¶
酉再主鄉試應天得士爲多壬戌遷翰林院學士¶
食從四品禄　命授庶吉士業修　大明㑹典爲¶
纂修官書成遷詹事府少詹事兼學士掌院事與¶
編纂通鑑纂要是&KR0010;遷禮部右侍郎仍兼日講¶
武廟嗣位遣祭江淮諸神乞便道歸省以岑太夫¶
人年髙乞歸便養不　允明年改元丙寅瑾賊竊¶
柄士夫側足立爭奔走其門求免禍公獨不往瑾¶
銜之時伯安爲兵部主事䟽瑾罪惡瑾矯詔執之¶
<pb:KR4e0157_SBCK_001-15a>¶
㡬斃　廷杖竄南荒以去瑾復移怒於公㝷知為¶
㣲時𫠦聞名士意稍解冀公一見且將柄用焉公¶
竟不往瑾益怒丁卯遷南京吏部尚書猶以舊故¶
慰言冀必往謝公復不行遂推㝷禮部舊事與公¶
本不相渉者勒令致仕既歸有以其同年友事誣¶
毁之者人謂公當速白不然且及罪公曰是焉&KR0014;¶
凂我我何忍訐吾友後伯安復官京師聞士夫論¶
及此將䟽辨於　朝公馳書止之曰汝將重吾過¶
邪公性至孝&KR0004;竹軒公病報至當道以不受當遷¶
<pb:KR4e0157_SBCK_001-15b>¶
官宜出受新命公卧家不出日憂懼不知𫠦為踰¶
月訃始至慟絶㡬䘮生襄塟穴湖山遂廬墓下墓¶
故虎穴虎時群至不為害乆且益馴人謂孝感比¶
致仕岑太夫人年近百&KR0010;公壽逾七十猶朝夕為¶
童子嬉戯以悅親左右扶掖不忍斯湏去測太夫¶
人卒塊苫擗踊過毁致疾及塟徒跣數十里疾益¶
甚竟以是不起處諸昆弟篤友愛祿食贏餘恒與¶
共之視其子若巳出氣質醇厚坦坦自信不立邉¶
幅議論風生由𠂻而𤼵廣廷之論入對妻孥無異¶
<pb:KR4e0157_SBCK_001-16a>¶
語人有片善亟稱之有急惻然赴之至人有過惡¶
則盡言䂓斥不少囬曲坐是多遭嫉忌然人諒其¶
無他則亦無&KR0055;怨之者識宏而守固百務紛沓應¶
之如流至臨危疑震蕩衆披靡惶惑獨卓立毅然¶
不為變若是盖有人不及知者矣公之學一出于¶
正書非正不讀客有以仙家長生之術来&KR0003;者則¶
峻拒之曰修身以俟命吾儒家法長生奚為儉素¶
自持貨利得䘮不屑為意樓居厄于火貲積一空¶
親朋来救焚者欵語如常為詩文取逹意不以雕¶
<pb:KR4e0157_SBCK_001-16b>¶
刻為工而自合程度𫠦著有龍山稿垣南草堂稿¶
禮經大義諸書雜録進講餘抄等稿共四十六卷¶
藏于家&KR0004;配贈夫人鄭氏淵靜孝慈與公起㣲寒¶
同貧苦躬紡績以奉舅姑既貴恭儉不衰壽四十¶
一先公三十六年卒繼室趙氏封夫人側室楊氏¶
子男四長即伯安守仁名别號陽明子其學邃於¶
理性中外士爭師之稱陽明先生次守儉太學生¶
次守文郡庠生次守章女一適南京工部都水郎¶
中同邑徐愛&KR0004;鄭夫人祔塟穴湖已而改殯郡南¶
<pb:KR4e0157_SBCK_001-17a>¶
石泉山石泉近有水患乃卜今地塟公云惟古賢¶
人君子未遇之時毎以天下國家為巳任岀而登¶
仕其𫠦遭際不同而其志有遂有不遂非人之𫠦¶
&KR0014;為也公少&KR0018;竒氣壮強志存用世顧其職業恒¶
在文字間而未&KR0014;逹之於政際遇　孝宗講筵啓¶
沃　聖心簡在柄用有期不幸　龍馭上賔弗䆒¶
厥用晚登八座旋見沮於權奸&KR0367;蹇而歸豈非天¶
哉然有子如伯安𫠦建立宏偉卓犖凡公之𫠦欲¶
為噤而不得施用者皆於其子之身而顯施大𤼵¶
<pb:KR4e0157_SBCK_001-17b>¶
之公又親及見之較之峻登大受既乆且專而泯¶
然無聞於世者其髙下榮辱宜何如也王氏之先¶
有植槐於庭䕃後三公者遯石翁大有之占其𩔖¶
是乎銘曰¶
　孰不有母孰如公母壽七十之叟傞傞拜舞百¶
　&KR0010;而終歸得其𫠦孰不有子公子天下士亶其¶
　忠勤以事其事不有其身惟狥之義是子是父¶
　允文允武勲在冊府　帝錫之爵土其生不&KR0018;¶
　而殁不朽銘以要諸乆¶
<pb:KR4e0157_SBCK_001-18a>¶
　　海日先生行状¶
　　　　　　　　　　國子司業門人陸&KR0055;譔¶
先生姓王氏諱華字徳輝别號實菴晚復號海日¶
翁嘗讀書龍泉山中學者又稱為龍山先生其先¶
出自晉光祿大夫覽之曽孫右軍將軍羲之由琅¶
琊徙居會稽之山隂後二十三代孫廸功夀又自¶
山隂徙餘姚至先生之四世祖廣東叅議性常又¶
五世矣叅議博學善識鑑有文武長才與永嘉髙¶
則誠族人元章相友善往来山水間時人莫測也¶
<pb:KR4e0157_SBCK_001-18b>¶
誠意伯劉伯温㣲時嘗造焉叅議謂曰子真王佐¶
才然異時勿累老夫則善矣伯温既貴遂薦以爲¶
兵部郎中擢廣東叅議卒死於苗難高祖諱彦逹¶
號秘湖漁隱漁隱年十六自苗中褁父尸歸塟朝¶
夕哭墓下痛父以忠死麄衣惡食終身不仕鄉里¶
以孝稱之曾祖諱與準號遯石翁偉貌修髯精䆒¶
禮易著易㣲數千言居秘湖隂嘗筮得大有之震¶
謂其子曰吾先世盛極而衰今衰極當復矣然必¶
吾後再世而始興乎興必盛且乆爾雖不及顯身¶
<pb:KR4e0157_SBCK_001-19a>¶
沒亦與有焉祖諱世傑號槐里子以明經貢爲太¶
學生卒贈嘉議大夫禮部右侍郎祖妣孟氏贈淑¶
人父諱天叙别號竹軒封翰林院修撰贈禮部右¶
侍郎妣岑氏封太淑人正統丙寅九月甲午先生¶
生先夕孟淑人梦其姑趙抱一童子緋衣玉帶授¶
之曰新婦平日事吾孝今孫婦事汝亦孝吾與若¶
祖丐於上帝以此孫𢌿汝子孫世世榮華無替故¶
先生生而以今名名先生之長兄半岩先生以榮¶
名夣故也先生生而警敏絶人始䏻言槐里先生¶
<pb:KR4e0157_SBCK_001-19b>¶
抱弄之因口授以古詩歌經耳輙成誦稍長使讀¶
書過目不忘六&KR0010;時與群兒戯水濵見一客来濯¶
足已大醉遺其𫠦提嚢而去取視之數十金也先¶
生度其人酒醒必復來恐人持去投水中坐守之¶
有頃其人果號泣而至先生迎謂曰求爾金邪為¶
指其處其人喜躍以一金謝先生笑却之曰不取¶
爾數十金乃取爾一金乎客且慚且謝隨至先生¶
家無少長咸遍拜而去岑太夫人嘗績窓下先生¶
從旁坐讀書時邑中迎春里兒皆競呼出觀先生¶
<pb:KR4e0157_SBCK_001-20a>¶
獨安讀書不輟太夫人謂曰若亦蹔往觀乎先生¶
曰大人誤矣觀春何若觀書太夫人喜曰兒是也¶
吾言誤矣年十一從里師錢希寵學初習對句月¶
餘習詩又兩月餘請習文數月之後學中諸生盡¶
出其下錢公嘆異之曰&KR0010;終吾無以教爾矣縣令¶
呵從到塾同學皆廢業擁觀先生據案朗誦若無¶
睹錢竒之戯謂曰爾獨不顧令即謂爾倨傲呵責¶
及爾且柰何先生曰令亦人耳視之奚為若誦書¶
不輟彼亦便柰呵責也錢因語竹軒公曰公子徳¶
<pb:KR4e0157_SBCK_001-20b>¶
噐如是㫁非凢兒十四&KR0010;時嘗與親朋數人讀書¶
龍泉山寺寺舊有妖為崇數人者皆富家子素豪¶
俠自&KR0018;莫之信又多侵侮寺僧僧甚苦之信宿妖¶
作數人果有傷者寺僧因復張皇其事衆皆失氣¶
狼狽走歸先生獨&KR0335;居如常妖亦遂止僧咸以為¶
異每夜分輙衆登屋號笑或瓦石撼卧榻或乗風¶
雨雷電之夕&KR0108;撃門障僧從壁𨻶中窺先生方正¶
&KR0109;危坐神氣自若輙又&KR0059;相嘆異然益多方試之¶
技殫因從容問曰向妖為祟諸人皆&KR0013;傷君能獨¶
<pb:KR4e0157_SBCK_001-21a>¶
無恐乎先生曰吾何恐僧曰諸人去後君更有𫠦¶
見乎先生曰吾何見僧曰此妖但觸犯之無得遂¶
巳者君安得獨無𫠦見乎先生笑曰吾見數沙彌¶
爲祟耳諸僧相顧色動疑先生已&KR0116;其事因徉謂¶
曰此豈吾寺中亡過諸師兄爲祟邪先生笑曰非¶
亡過諸師兄乃見在諸師弟耳僧曰君豈親見吾¶
儕爲之但臆&KR0003;耳先生曰吾雖非親見若非爾軰¶
親為何以知吾之必有見邪寺僧因具言其情且¶
嘆且謝曰吾儕實&KR0082;以此試君耳君天人也異時¶
<pb:KR4e0157_SBCK_001-21b>¶
福德何可量至今寺僧猶傳其事天順壬午先生¶
年十七以三禮投試邑中邑令竒其文後數日復¶
特試之題下一揮而就令疑其偶遇宿構連三命¶
題其應益捷因大竒賞謂曰吾子異日必大魁天¶
下逺邇爭禮聘為子弟師提學松江張公時敏考¶
校姚士以先生與木齋謝公爲首並稱之曰二子¶
皆當状元及第福徳不可量也方伯祁陽寗公良¶
擇師於張公張曰但求舉業髙等則如某某者皆¶
可必欲學行兼優惟王某耳時先生甫踰弱冠寗¶
<pb:KR4e0157_SBCK_001-22a>¶
親至館舍講賔主禮請爲其子師延至家湖湘之¶
士翕然來從者以數十在祁居梅荘别墅墅中積¶
書數千卷先生晝夜諷誦其間不入城市者三年¶
永士有陳姓者聞先生篤學特至梅荘請益間取¶
𫠦積書叩之先生皆黙誦如流陳嘆曰昔聞五經¶
笥今乃見之祁俗好妓飲先生峻絶之比告歸祁¶
士以先生客居三年矣乃祕兩妓於水次因餞先¶
生於亭上宿焉客散妓從祕中出先生呼舟不得¶
撤門爲桴而渡衆始嘆服其難始先生在梅荘嘗¶
<pb:KR4e0157_SBCK_001-22b>¶
一夕夣迎春歸其家前後鼓吹旛節中導白土牛¶
其後一人輿以從則方伯杜公謙也既&KR0116;先生以¶
竹軒公岑太夫人皆生於辛丑謂白為凶色心惡¶
之遂語諸生欲歸諸生堅留之寗生曰以紘占是¶
夣先生且大魁天下矣夫牛丑屬也謂之一元大¶
武辛金屬其色白春者一&KR0010;之首也世以状元為¶
春元先生之登其在辛丑乎故事送状元歸第者¶
京兆尹也其時杜公殆為京兆乎先生以親故遂¶
力辭而歸舟過洞庭阻風君山祠下因入祠謁祝¶
<pb:KR4e0157_SBCK_001-23a>¶
者迎問曰公豈王状元邪先生曰何從知之祝者¶
曰疇昔之夕夣山神曰後日薄暮有王状元来吾¶
以是知之先生異其言與梅荘之夣適相恊因備¶
紀其事自是先生連舉不利至成化庚子始以第¶
二人𤼵解明年辛丑果状元及第杜公為京兆悉¶
如其占云是&KR0010;授官翰林院修撰甲辰　廷試進¶
士爲彌封官丁未𠑽會試同考官弘治改元與脩¶
憲廟實録𠑽　經筵官巳酉秩滿九載當遷聞竹¶
軒疾即移病不出當道使人来趨親友亦交勸之¶
<pb:KR4e0157_SBCK_001-23b>¶
且出遷官若凶聞果至不出未晚也先生曰親有¶
疾已不&KR0014;匍匐歸侍湯藥又逐逐奔走為遷官之¶
圗湏家信至幸而無恙出豈晚乎竟不出庚戌正¶
月下旬竹軒之訃始至號慟屢絶即日南奔塟竹¶
軒於穴湖山遂廬墓下墓故虎穴虎時時群至先¶
生晝夜哭其傍若無睹者乆之益馴或傍廬卧人¶
畜一不犯人以為異癸丑服滿陞右春坊右諭徳¶
充　經筵講官嘗進勸學䟽其畧謂貴緝熈于光¶
明今毎&KR0010;　經筵不過三四御而日講之設或間¶
<pb:KR4e0157_SBCK_001-24a>¶
旬月而始一二行則緝熈之功無亦有間歟雖¶
聖德天徤自䏻乾乾不息而宋儒程頥𫠦謂涵養¶
本原薫陶德性者必接賢士大夫之時多而後可¶
免於一暴十寒之患也　上然其言御講日數丙¶
辰三月　特命爲日講官賜金帶四品服四月以¶
選正人端國本公卿會推為　東宫輔導戊午三¶
月又　命兼　東宫講讀春賜日隆是&KR0010;奉　命¶
主順天府鄕試辛酉又奉　命主應天鄉試壬戌¶
陞翰林院學士從四品俸尋　命教庶吉士魯鐸¶
<pb:KR4e0157_SBCK_001-24b>¶
等繼又　命與纂修　大明㑹典踰年書成陞&KR0607;¶
事府少&KR0607;事兼翰林院學士五月復　命與編通¶
鑑纂要六月陞禮部右侍郎仍兼日講　上以先¶
生講釋明贍故特乆任是&KR0010;冬　命祭江淮諸神¶
乞便道歸省還　朝以岑太夫人年邁屢䟽乞休¶
以便色養不　允㝷陞禮部左侍郎明年　武宗¶
皇帝改元賊瑾用事呼吸成禍福士大夫奔走其¶
門者如市先生獨不之顧時先生元子今封新建¶
伯方為兵部主事上䟽論瑾罪惡瑾大怒既逐新¶
<pb:KR4e0157_SBCK_001-25a>¶
建復移怒於先生然瑾㣲時嘗從先生鄕人方正¶
習書史備聞先生平日處家孝友忠信之詳心敬¶
慕之先生盖不知也瑾後知為先生怒稍觧嘗語¶
隂使人謂於先生有舊若一見可立躋相位先生¶
不可瑾意漸拂丁卯陞南京吏部尚書瑾猶以舊¶
故使人慰之曰不乆將大召冀必往謝先生又不¶
行瑾復大怒然先生乃無可加之罪遂推㝷禮部¶
時舊事與先生無干者傳　㫖令致仕先生聞¶
命忻然束裝而歸曰吾自此可免於禍矣既而有¶
<pb:KR4e0157_SBCK_001-25b>¶
以同年友事誣毀先生於　朝者人咸勸先生一¶
白先生曰某吾同年友若白之是我訐其友矣是¶
焉䏻凂我哉竟不辨後新建復官京師聞士夫之¶
論具本奏辨先生聞之即馳書止之曰是以爲吾¶
平生之大耻乎吾本無可耻今廼無故而攻𤼵其¶
友之隂&KR0059;是反為吾求一大恥矣人謂汝智於吾¶
吾不信也廼不復辨歷事　三朝惟　孝廟最知¶
末年尤加眷注屢因進講勸　上勤聖學戒逸豫¶
親仁賢逺邪佞　上皆虗心嘉納故事講官數人¶
<pb:KR4e0157_SBCK_001-26a>¶
當直者必先期演習至　上前猶或盩張失措先¶
生未嘗豫習及進講又甚條暢一日　上巳幸講¶
筵直講者忽風眩仆地衆皆惶&KR0205;共推先生代先¶
生從容就案展卷敷析尤極整暇衆咸服其噐度¶
内侍李廣者方貴幸嘗於　文華殿講大學衍義¶
至唐李輔國與張后表裏用事諸學士欲諱不敢¶
言先生特誦&KR0003;朗然開諷明切左右聞者皆縮頸¶
&KR0269;舌而　上樂聞不厭明日罷講　命中官賜食¶
中官密語先生云連日先生講書明白　聖心甚¶
<pb:KR4e0157_SBCK_001-26b>¶
喜甚加眷念先生自慶知遇益用剴切　上亦精¶
勤彌勵詎意　孝廟升遐先生志未及行亦&KR0367;蹇¶
而歸矣天道如斯嗚呼悲夫先生氣質醇厚平生¶
無矯言飾行仁恕坦直不立邉幅與人無衆寡大¶
小待之如一談笑言議由𠂻而𤼵廣庭之論入對¶
妻孥曾無兩語人有片善稱之不容口有急難来¶
控者惻然若身䧟於溝穽忘已拯救之雖以此招¶
謗取嫌亦不恤然於人有過惡亦直言䂓切不肯¶
少回曲以是往往反遭嫉忌然人亦知其實心無¶
<pb:KR4e0157_SBCK_001-27a>¶
他則亦無有&KR0055;怨之者先生才識宏逹無𫠦不可¶
而操持堅的屹不可動百務紛沓應之沛然未嘗¶
見其有難䖏之事至臨危疑震蕩衆多披靡惶惑¶
而先生毅然卓立然未嘗以此自表見故人之知¶
者罕矣爲詩文皆信筆立就不事雕刻但取詞逹¶
而止𫠦著有龍山稿垣南草堂稿禮經大義諸書¶
雜録進講餘抄等稿共四十六卷先生孝友出于¶
天性祿食&KR0313;餘皆與諸昆弟共之視諸昆弟之子¶
不啻已出竹軒公及岑太夫人色愛之養無𫠦不¶
<pb:KR4e0157_SBCK_001-27b>¶
至太夫人已百&KR0010;先生亦壽踰七十矣朝夕為童¶
子色嬉戯左右撫摩扶掖未嘗少離或時為親朋¶
山水之邀乗舟蹔出忽念太夫人即蹙然反棹及¶
太夫人之殁&KR0230;苫&KR0188;食哀毁踰節因以得疾逮塟¶
跣足隨號行數十里於是疾𫝑愈増病卧踰年始¶
漸瘳然自是氣益衰先生素聞寧濠之惡疑其亂¶
嘗&KR0059;謂𫠦親曰異時天下之禍必自兹人始矣令¶
家人卜地於上虞之龍溪使其族人之居溪傍者¶
買田築室潜爲棲遯之計至是正徳巳卯寧濠果¶
<pb:KR4e0157_SBCK_001-28a>¶
𤼵兵爲變遠近傳聞駭愕且謂新建公亦以遇害¶
盡室驚惶請徙龍溪先生曰吾往&KR0010;為龍溪之卜¶
以有老母在耳今老母巳入土使吾兒果不幸遇¶
害吾何𫠦逃於天地乎飭家人勿輕語動已而新¶
建起兵之檄至親朋皆来賀益勸先生宜速迯龍¶
溪咸謂新建既與濠為敵其𫝑必隂使奸人来不¶
利扵公先生笑曰吾兒能棄家殺賊吾乃獨先去¶
以爲民望乎　祖宗德澤在天下必不使殘賊覆¶
亂宗國行見其敗也吾爲　國大臣恨巳老不&KR0014;¶
<pb:KR4e0157_SBCK_001-28b>¶
荷戈首敵倘不幸勝&KR0018;之筭不可期猶將與鄉里¶
子弟共死此城耳因使趨郡縣宜急調兵糧且禁¶
訛言勿令摇動鄉人来竊視先生方晏然如平居¶
亦皆稍稍復定不旬月新建捷至果如先生𫠦料¶
親朋皆擕酒交慶先生曰此　祖宗深仁厚澤漸¶
漬人心紀綱法度維持周宻　朝廷威靈震懾四¶
海蒼生不當罹此荼毒故旬月之間罪人斯得皆¶
天意也豈吾一書生𫠦&KR0014;辨此哉然吾以垂盡之¶
年幸免委填溝壑家門無夷僇之慘鄕里子弟又¶
<pb:KR4e0157_SBCK_001-29a>¶
皆得免於征輸調𤼵吾兒幸全首領父子相見有¶
日凡此皆足以稍慰目前者也諸親友咸喜極飲¶
盡歡而罷巳而　武廟南巡奸黨害新建之功飛¶
語構䧟危疑洶洶旦夕不可測群小傎伺旁午於¶
道或來先生家&KR0059;籍其産宇丁畜若將抄没之爲¶
姻族皆震撼莫知𫠦出先生寂若無聞日休田野¶
間惟戒家人謹出入慎言語而巳辛巳　今上龍¶
飛始下　詔宣白新建之功　召還京師新建因¶
得便道歸省尋進南京兵部尚書封新建伯遣行¶
<pb:KR4e0157_SBCK_001-29b>¶
人賫白金文綺慰勞新建遂下　温㫖存問先生¶
於家兼有羊酒之賜適先生誕辰親朋咸集新建¶
捧觴為夀先生蹙然曰吾父子不相見者㡬年矣¶
始汝平㓂南贛日夜勞瘁吾雖憂汝之疾然臣職¶
宜爾不敢為汝憂也寜濠之變皆以汝為死矣而¶
不死皆以事為難平矣而卒平吾雖幸汝之成然¶
此實天意非人力可及吾不敢為汝幸也讒構朋¶
興禍機四𤼵前後二年岌乎知不免矣人皆為汝¶
危吾䏻無危乎然扵此時惟有致命遂志動心忍¶
<pb:KR4e0157_SBCK_001-30a>¶
性不為無益雖為汝危又復為汝喜也　天開日¶
月顯忠遂良穹官髙爵濫冐封賞父子復相見於¶
一堂人皆以爲榮吾謂非榮乎然盛者衰之始福¶
者禍之基雖以為榮復以為懼也夫知足不辱知¶
止不殆吾老矣得父子相保於牗下孰與犯&KR0313;滿¶
之戒覆成功而毁令名者邪新建洗而跽曰大人¶
之教兒𫠦日夜切心者也聞者皆嘆息感動於是¶
㑹其鄉黨親友置酒燕樂者月餘&KR0010;且暮疾復作¶
新建率其諸弟日夜侍湯藥壬午正月𫝑轉劇二¶
<pb:KR4e0157_SBCK_001-30b>¶
月十二日己丑終於正寢享年七十有七臨絶神¶
識精明畧無昬憒時　朝廷推論新建之功進封¶
先生及竹軒槐里皆爲新建伯是日部咨適至属¶
疾且革先生聞使者已在門促新建及諸弟曰雖¶
倉遽烏可以廢禮爾軰必皆出迎間已成禮然後¶
&KR0367;然瞑目而逝先生始致政歸客有以神仙之術¶
來說者先生謝之曰人𫠦以樂生於天地之間以¶
内有父母昆弟妻子宗族之親外有君臣朋友姻¶
戚之懿從逰聚樂無相離也今皆去此而稿然獨¶
<pb:KR4e0157_SBCK_001-31a>¶
往於&KR0055;山絶谷此與死者何異夫清心寡欲以怡¶
神定志此聖賢之學𫠦自有吾但安樂委順聼盡¶
於天而已奚以長生爲乎客謝曰神仙之學正謂¶
世人恱生惡死故其𫠦欲而漸次導之今公巳無¶
惡死恱生之心固以黙契神仙之妙吾術無𫠦用¶
矣先生於異道外術一切竒詭之說廓然皆無𫠦¶
入惟岑太夫人稍崇佛教則又時時曲意順從之¶
亦復不以爲累也先生既歸即息意丘園或時與¶
田夫野老同逰共談笑蕭然形迹之外人有勸之¶
<pb:KR4e0157_SBCK_001-31b>¶
宜且閉門養威重者先生笑曰汝豈欲我更求作¶
好官邪性喜節儉然於貨利得䘮曾不以介意嘗¶
構樓居十數楹甫成而火貲積爲之一蕩親友來¶
救焚者先生皆一一從容欵接談笑衎衎如平時¶
畧不見有倉&KR0205;之色人以是咸嘆服其徳量云先¶
生元配贈夫人鄭氏淵靖孝慈與先生共甘貧苦¶
起㣲寒躬操井臼勤紡績以奉舅姑既貴而恭儉¶
益至夀四十九先先生三十六年卒繼室趙氏封¶
夫人側室楊氏子四人長守仁鄭出南京兵部尚¶
<pb:KR4e0157_SBCK_001-32a>¶
書封新建伯次守儉楊出太學生次守文趙出郡¶
庠生次守章楊出一女趙出適南京工部都水郎¶
中同邑徐愛始鄭夫人殯郡南之石泉山已而有¶
水患乃卜地於天柱峯之陽而塟先生焉&KR0055;先生¶
南畿𫠦錄士也暨於登朝𫉬從班行之末受教最¶
&KR0055;又辱與新建公游處出入門墻最乆毎當侍側¶
講道之際觀法者多矣正徳壬申秋以使事之餘¶
迂道拜先生於龍山里第扁舟載酒相與逰南鎮¶
諸山乃休扵陽明洞天之下執手命之曰此吾兒¶
<pb:KR4e0157_SBCK_001-32b>¶
之志也大業日逺子必勉之臨望而别嗚呼&KR0055;鄙¶
陋無状不足以窺見髙&KR0055;然不敢謂之不知先生¶
也謹按王君琥𫠦錄行實泣而叙之將以上于史¶
官告於當世之司文柄者伏惟採擇焉¶
　　陽明先生墓誌銘¶
　　　　　　　　　　　甘泉湛若水撰¶
甘泉子挈家閉𨵿於西樵烟霞之洞故友新建伯¶
陽明王先生之子正億以其岳舅禮部尚書乆菴¶
黄公之状及書來請墓銘曰公知陽明公者也非¶
<pb:KR4e0157_SBCK_001-33a>¶
公莫能銘甘泉子曰吾又何辭焉公知陽明公者¶
也非公莫䏻状公状之吾銘之公状其詳吾銘其¶
大吾又何義之辭焉乃𤼵状而謹按之讀世系状¶
云云曰公出於龍山状元大宗伯公華大宗伯公¶
出扵贈禮部侍郎竹軒公天叙竹軒公出於太學¶
生贈禮部侍郎槐里公傑槐里公出扵遯石公與¶
凖厥有禮易之傳遯石公出扵秘湖漁隱公彦達¶
秘湖出於性常公綱有文武長才與括蒼劉伯温¶
友善仕爲廣東叅議死難也推其華胄遥遥逺𣲖¶
<pb:KR4e0157_SBCK_001-33b>¶
於𣈆髙士羲之光祿大夫覽焉曰公其有𫠦本之¶
矣夫水圡之積也厚其生物必蕃有以也夫讀誕¶
生状云云曰祖妣岑太淑人有赤子乗雲下𢌿天¶
樂導之之夣公乃誕焉是名曰雲盖徴之矣神僧¶
言之遂改今名曰然則陽明公殆神授歟其異人¶
矣六年乃言十一年有金山之詩十七年聞一齋¶
聖人可學之語曰其有𫠦啓之矣讀學術状云云¶
曰初溺於任俠之習再溺於&KR0016;射之習三溺於辭¶
章之習四溺於神仙之習五溺於佛氏之習正徳¶
<pb:KR4e0157_SBCK_001-34a>¶
丙寅始歸正于聖賢之學㑹甘泉子於京師語人¶
曰守仁從宦三十年未見此人甘泉子語人亦曰¶
若水泛觀於四方未見此人遂相與定交講學一¶
宗程氏仁者渾然與天地萬物同體之指故陽明¶
公初主格物之說後主良知之說甘泉子一主隨¶
處體認天理之說然皆聖賢宗指也而人或舎其¶
精義各滯執於彼此言語盖失之矣故甘泉子嘗¶
爲之語曰良知必用天理天理莫非良知以言其¶
交用則同也讀仕進状云云曰初舉巳未禮闈第¶
<pb:KR4e0157_SBCK_001-34b>¶
一徐穆爭之落第二然益有聲登進士試工部差¶
督造王威寧墳辭&KR0077;金幣獨受軍中佩劍之贈適¶
符少時夣盖兆之矣䟽邉務朝政之失有聲授刑¶
部主事審囚淮甸有聲告病歸養超&KR0024;兵部主事¶
上䟽乞宥南京𫠦執諌官戴銑等母使逺道致死¶
朝廷有殺諌官之名劉瑾怒矯詔廷杖之不死謫¶
貴州龍塲驛萬里矣而公不少怵甘泉子贈之九¶
章其七章云皇天常無&KR0059;日月常&KR0313;&KR0635;聖人常無¶
為萬物常徃来何名為無為自然無安排勿忘與¶
<pb:KR4e0157_SBCK_001-35a>¶
勿𦔳此中有天機其九章云天地我一體宇宙本¶
同家與君心巳通别離何怨嗟浮雲去不停游子¶
路轉賖願言崇明德浩浩同無涯及居夷端居黙¶
坐而夷人化惡為善有聲人或吿曰陽明公至浙¶
沉于江矣至福建始起矣登鼓山之詩曰海上曾¶
爲滄水使山中又拜武夷君有徴矣甘泉子聞之¶
笑曰此佯狂避世也故爲之作詩有云佯狂欲浮¶
海說夣痴人前及後數年會于滁乃吐實彼誇虚¶
執有以為神竒者烏足以知公者哉復起尹廬陵¶
<pb:KR4e0157_SBCK_001-35b>¶
卧治六月而百務具理有聲取入南京刑部主事¶
留爲吏部驗封主事有聲陽明公謂甘泉子曰乃¶
今可卜鄰矣遂就甘泉子長安&KR0069;厰右鄰居之時¶
講于大興隆寺而乆庵黃公宗賢會焉三人相懽¶
語合意乆庵曰他日天台鴈蕩當爲二公作兩草¶
亭矣後合兩爲一焉明道一也明年甘泉子使安¶
南後二年陽明公遷貳南太僕聚徒講學有聲甘¶
泉子還期會于滁陽之間夜論儒釋之道又明年¶
甘泉子丁憂扶母柩南歸陽明公時爲南大鴻臚¶
<pb:KR4e0157_SBCK_001-36a>¶
逆吊于龍江關尋遷南贛都憲矣讀平贛之状云¶
云曰夫倡三廣夾攻之策收横水左溪桶岡浰頭¶
之功用兵如神矣甘泉子曰雖有大司馬王晉谿¶
之知請授之便宜旗牌以備他用亦以陽明公素¶
養銳士於營以待不時之出也迅雷呼吸之間也¶
又以身先士卒以作軍氣也讀平江西之状云云¶
曰甘泉子先是在憂致書於公幸因閩行之使以¶
去也盖公前有宰相之𨻶後有江西未萌之禍不¶
去必爲楚人𫠦鈐兩不報未㡬有寧府之變公㡬¶
<pb:KR4e0157_SBCK_001-36b>¶
䧟於虎口然而贛兵素振既足為之牽制而倡義¶
檄諸府縣興兵㑹豐城誓師分攻七門七門大開¶
遂除留守之黨封府庫之財收刼取之印安恊從¶
之民釋&KR0013;報之囚表死難之忠據省城絶其歸路¶
直趍樵舎因成擒賊之功是水也以淺見測淵謀¶
也然始而翕然稱為掀天掲地之功矣既而大吏¶
妬焉内幸爭功者附焉輾轉殫力竭精矣僅乃得¶
免或未嘗不思前慮也𫠦以危而不死者内臣張¶
永䕶之也於大吏門列不亦愧乎由是遂流為先¶
<pb:KR4e0157_SBCK_001-37a>¶
與後擒之言上下騰沸是不足辯也夫陽明逆知¶
宸濠有異志劉養正来說必得公乃𤼵公應之曰¶
時非桀紂世無湯武臣有伏節死義耳其猶使兾¶
生元亨徃與之語者實欲誘其善不動干戈濳消¶
莫大之禍也使陽明公而實許養正則宸濠殺孫¶
都憲許副使必待陽明至乃𤼵陽明未至而𤼵者¶
知絶意于陽明之與已矣使陽明實許之必乗風¶
直抵南昌必不與豐城聞顧泌告變即謀南奔以¶
倡大義奪漁艇使如漁人然以奔吉安矣其宸濠¶
<pb:KR4e0157_SBCK_001-37b>¶
兵挍追公者非迎公也將恊公也且宸濠之上不¶
䏻直趍中原以北中不&KR0014;攻䧟金陵以據者以陽¶
明爲之制其尾兵威足以累之使不前也又取據¶
省城絶其資重與歸路也功莫大焉者也若夫百¶
年之後忌妬者盡死天理在人心者復明則公論¶
定矣巳而該部果題　賜𠡠錫勞封新建伯奉天¶
翊衛推誠宣力守正文臣特進光祿大夫柱國兼¶
南京兵部尚書叅賛機務歳支米一千石于時天¶
其將定矣而置之南者有人焉以叅乎其間矣公¶
<pb:KR4e0157_SBCK_001-38a>¶
丁父憂而四方從學者日衆有迎忌者意致有僞¶
學之劾者人其勝天乎或以浮語沮公六年不召¶
㝷以論薦　命爲兩廣總制軍務平岑猛之亂或¶
曰其且進且沮使公不得入輔乎讀思田之状云¶
云曰公奏行剿之患十行撫之善十乃撤防兵解¶
戰甲諭威信受來降杖土目復岑後設流守而思¶
田平夫陽明公不革岑猛之後之圡官以夷治夷¶
也盧蘇等杖之百而釋之置流守以制焉仁義之¶
術也人知殺伐之爲功而不知神武不殺者功之¶
<pb:KR4e0157_SBCK_001-38b>¶
上也仁義兩全之道也讀八寨之状云云曰檄叅¶
將會守廵命指揮馬文瑞永順宣慰彭明輔保靖¶
宣慰彭九霄分兵布哨擒斬賊酋黨與遂破諸巢¶
移衛𫠦制諸蠻貫八寨之中扼道路之衝設縣治¶
增城堡皆保治安民之要或曰八峒掩襲村落以¶
爲功無破巢之功也無功以爲有功也何則辯之¶
曰夫陽明之貪功當取岑猛盧蘇之大功而不取¶
焉不宜捨其大者取其小者其亦不智不武也謂¶
陽明公爲之乎夫宣慰諸哨之兵可襲則襲岀其¶
<pb:KR4e0157_SBCK_001-39a>¶
不意兵法之竒不可預授者也而以病陽明焉將¶
使為宋襄陳儒之愚巳&KR0088;非馭戎不測之威矣事¶
竣而請歸告病危矣不待報而遽行且行且候¶
命其卒扵南安途次而不及　命下亦命也江西¶
輔臣進帖以譛公　上革之恤典人衆之勝天也¶
亦命也百年之後天定將不勝人矣乎甘泉子始¶
召入禮部靣叩輔臣曰外人皆云陽明之事乃公¶
爲之乎輔臣黙然然亦不以作怒加禍猶爲有君¶
子度量焉可尚也公卒之日兩廣江西之民相與¶
<pb:KR4e0157_SBCK_001-39b>¶
吊于途曰哲人其痿矣士夫之知者相與語於朝¶
曰忠良其逝矣四方同志者且與吊於家曰斯文¶
其䘮矣乆庵公爲之状六年而後就慎重也甘泉¶
子曰吾志其大義銘諸墓將使觀厥詳於状也銘¶
曰¶
南鎮嶙嶙在浙之濵竒氣鬰積是生異人生而氣¶
靈乗雲降精十一金山詩成&KR0017;驚志學踰二廣信¶
館次婁公一言聖學可至長而任俠未脫舊習馳¶
馬試劍古文出入變化屢遷逃仙逃禪一變至道¶
<pb:KR4e0157_SBCK_001-40a>¶
丙寅之年邂逅語契相期共詣天地為體物莫非¶
已抗䟽　廷杖龍塲烟瘴居夷何陋諸蠻歸向起¶
尹廬陵卧治不庭六月之間百廢具興入司驗封¶
衆志皆通孚于同朝執經相從轉南太僕鴻臚太¶
畜遂廵南贛乃展𩦸足浰頭桶岡三廣夾攻身先¶
士卒屢收竒功蓄勇飬銳隱然有待云胡養正隂¶
謀來說詐言尊師公明灼知兾子徃化消變無為¶
閩道豐城及變未萌聞變遄返心事以明旌旗蔽¶
空聲義下江尾兵累之北趨不從乃擒巨賊乃親¶
<pb:KR4e0157_SBCK_001-40b>¶
獻馘爭功欲殺永也䕶翊彼同&KR0129;者反戈不怩隱¶
之于心以莫不戚憂居六年起治思田撫而不戮¶
夷情晏然武文兼資仁義並行神武不殺是稱天¶
兵凡厥操縱聖學妙用一以貫之同靜異動¶
　　陽明先生行状¶
　　　　　　　　　　門人黄綰撰¶
陽明先生王公諱守仁字伯安其先琅琊人晉光¶
祿大夫覽之後覽曾孫羲之少隨父曠渡江家建¶
康不樂徙會稽其後復徙剡之華塘自華塘徙石¶
<pb:KR4e0157_SBCK_001-41a>¶
堰又徙逹溪有曰夀者仕至廸功郎乃徙居餘姚¶
六世祖諱綱字性常博學善識鑑有文武長才與¶
永嘉高則誠宗人髙元章括蒼劉伯温友善仕¶
國朝為廣東叅議死苗難五世祖諱彦逹號秘湖¶
漁隱有孝行髙祖諱與凖號遯石翁精䆒禮易著¶
易㣲數千言曾祖諱傑號槐里子以明經貢為太¶
學生贈禮部右侍郎曽祖妣孟氏贈淑人祖諱天¶
叙號竹軒封翰林院編修贈禮部右侍郎祖妣岑¶
氏封太淑人父諱華成化辛丑状元及第仕至南¶
<pb:KR4e0157_SBCK_001-41b>¶
京吏部尚書封新建伯妣鄭氏封孺人贈夫人繼¶
母趙氏封夫人鄭氏孕十四月而生公誕夕岑太¶
淑人夣天神抱一赤子乗雲而來導以鼓樂與岑¶
岑窹而公生名曰雲六&KR0010;不言一日有僧過之摩¶
其頂曰有此寧馨兒&KR0077;呌壞了龍山公悟改今名¶
遂言頴異頓𤼵年十一竹軒翁擕之上京過金山¶
作詩曰金山一㸃大如拳打破維&KR0045;水底天醉𠋣¶
妙髙臺上月玉簫吹徹洞龍眠有相者謂塾師曰¶
此子他日官至極品當立異等功名年十三侍龍¶
<pb:KR4e0157_SBCK_001-42a>¶
山公為考官入場評卷髙下皆當性豪邁不覉喜¶
任俠畿内石英王勇湖廣石和尚之亂為書將獻¶
于朝請徃征之龍山公力止之年十七至江西成¶
婚于外舅養和諸公官舍明年還廣信謁一斋婁¶
先生異其質語以𫠦當學而又期以聖人為可學¶
而至遂&KR0055;契之領弘治壬子年鄕薦己未登進士¶
觀政工部與太原喬宇廣信汪俊河南李夣陽何¶
景明姑蘇顧璘徐禎卿山東邉貢諸公以才名爭¶
馳騁學古詩文　欽差督造威寜伯王公墳于河¶
<pb:KR4e0157_SBCK_001-42b>¶
間馭役夫以十五之法暇即演八陣圗識者巳知¶
其有逺志少日嘗夣威寧伯授以寶劍既竣事威¶
寧家以金幣爲謝辭不受乃出威寧軍中佩劍贈¶
之適符其夣受焉時有慧星及靼虜猖獗上䟽論¶
邉務因言朝政之失辭極剴切明年授刑部主事¶
差徃淮甸審囚多𫠦平反復命日事案牘夜歸必¶
燃燈讀五經及先秦兩漢書爲文字益工龍山公¶
恐過勞成疾禁家人不許置燈書室俟龍山公&KR0397;¶
復燃必至夜分因得嘔血疾養病歸越闢陽明書¶
<pb:KR4e0157_SBCK_001-43a>¶
院䆒極仙經秘㫖静坐為長生乆視之道乆䏻預¶
知其友王思&KR0073;等四人欲訪公方出五雲門即命¶
㒒要于路歷語其故四人驚以為神甲子聘為山¶
東鄕試考官至今海内所稱重者皆𫠦取士也改¶
兵部武庫司主事明年白沙陳先生高第甘泉湛¶
公若水一㑹而定交共明聖學明年丙寅正徳改¶
元宦官劉瑾竊國柄作威福差官校至南京拏給¶
事中戴銑等下獄公上䟽乞　宥之瑾怒矯詔廷¶
杖五十斃而復甦謫貴州龍場驛丞瑾怒未釋公¶
<pb:KR4e0157_SBCK_001-43b>¶
行至錢塘度或不免乃托為投江潜入武夷山中¶
決意逺遯夜至一山庵投宿不納行半里許見一¶
古廟遂據香案卧&KR0058;明道士特徃視之方熟睡乃¶
推醒曰此虎狼穴也何得無恙因詰公出䖏公乃¶
&KR0269;實道士曰如公𫠦志將来必有赤族之禍公問¶
何以至此道士曰公既有名朝野若果由此匿跡¶
將来之徒假名以鼓舞人心　朝廷尋䆒汝家豈¶
不致赤族之禍公&KR0055;然其言嘗有詩云海上曾為¶
滄水使山中又拜武夷君遂由武夷至廣信沂彭¶
<pb:KR4e0157_SBCK_001-44a>¶
蠡歷沅湘至龍場始至無屋可居茇于叢&KR0068;間遷¶
于東峰就石穴而居夷俗于中土人至必蠱殺之¶
及卜公于蠱神不恊于是日來親附以𫠦居隂濕¶
乃相與伐木為何陋軒君子亭賔陽堂玩易窩以¶
居之三僕歷險冐瘴皆病公日夕躬為湯糜調䕶¶
之瑾欲害公之意未巳公於一切得失榮辱皆能¶
超脫惟生死一念尚不䏻遣于心乃為石廓自誓¶
曰吾今惟俟死而已他復何計日夜端居黙坐澄¶
心精慮以求諸靜一之中一夕忽大悟踴躍若狂¶
<pb:KR4e0157_SBCK_001-44b>¶
者以𫠦記憶五經之言證之一一相契獨與晦庵¶
註䟽若相抵牾恒徃來於心因著五經臆說時元¶
山席公官貴陽聞其言論謂為聖學復睹公因取¶
朱子大全閱之見其晚年論議自知其𫠦學之非¶
至有誑巳誑人之&KR0003;曰晦翁亦巳自悔矣日與學¶
者講䆒體察愈益精明而從游者衆時思州守遣¶
人至龍場稍侮慢公諸役夫咸憤惋輙相與毆辱¶
之守大怒曰憲副毛公科令公請謝且喻以禍福¶
公致書于守遂釋然愈敬重公安宣慰聞公名使¶
<pb:KR4e0157_SBCK_001-45a>¶
人餽米肉給使令辭不受既又重以金帛鞍馬復¶
固辭不受及議減驛事則力折之且申說　朝廷¶
威信令甲其議遂&KR0230;已而僮酋有阿賈阿札者標¶
掠為地方患公復以書詆諷之安悚然操切𫠦部¶
民頼以寧庚午陞廬陵知縣比至稽　國初舊制¶
慎選里正三老委以詞訟公坐視其成囹圄清虚¶
是&KR0010;冬以朝　覲入京調南京刑部主事舘于大¶
興隆寺予時爲後軍都事少嘗有志聖學求之紫¶
陽濓洛象山之書日事靜坐雖與公有通家之舊¶
<pb:KR4e0157_SBCK_001-45b>¶
實未嘗&KR0055;知其學執友柴&KR0469;儲公巏與予書曰近¶
日士夫如王君伯安趨向正造詣&KR0055;不專文字之¶
學足下肯出與之游麗澤之益未必不多予因而¶
慕公即夕趨見適湛公共坐室中公出與語喜曰¶
此學乆絶子何𫠦聞而遽至此也予曰雖粗有志¶
實未用功公曰人惟患無志不患無功即問曾識¶
湛原明否來日請㑹以訂我三人終身共學之盟¶
明日公令人邀予至公舘中㑹湛公共拜而盟又¶
數日湛公與予語欲謀白巖喬公轉告冡宰邃庵¶
<pb:KR4e0157_SBCK_001-46a>¶
楊公&KR0335;公北曹楊公乃擢公為吏部驗封主事予¶
三人者自職事之外稍暇必會講飮食啓居日必¶
共之各相砥勵未㡬陞文選員外郎陞考功郎中¶
而學益不懈士大夫之有志者皆相率從㳺如此¶
二年而湛公使安南予與公又居一年壬申冬予¶
以疾告歸公為文及詩送予且托予結廬天台鴈¶
蕩之間而共老焉湛公又&KR0082;買地蕭山湘湖之間¶
結廬與予三人共之明年癸酉陞南京太㒒寺少¶
卿從游者日益衆甲戌陞南京鴻臚寺卿始專以¶
<pb:KR4e0157_SBCK_001-46b>¶
良知之㫖訓學者乙亥　朝廷舉考察之典為䟽¶
自劾力乞休致以踐前言不&KR0098;八月又上䟽力以¶
疾甚乞養病又不&KR0098;明年丙子十月陞都察院左¶
僉都御史撫鎮南贛汀漳等處先是南贛撫鎮屢¶
用非人山谷兇民初爲攘竊漸至刼掠州縣肆無¶
忌憚逺近視效凡在䖍楚閩廣接壤山谷無非賊¶
巢小大有司束手無策皆謂終不可除兵部尚書¶
王公瓊獨知公特薦而用之又懇䟽以辭亦不&KR0098;¶
督㫖益嚴公遂受　命既至南贛先嚴戰禦之法¶
<pb:KR4e0157_SBCK_001-47a>¶
時龍南賊二千餘突至信豐又紏合廣東龍川浰¶
頭諸賊酋分隊以進勢甚猖獗公於未戰之先令¶
兵備官調兵斷賊歸路又委官統領前後夾擊又¶
曰此賊既離巢穴利在速戰又令乗險設伏厚集¶
以待及各鄉村徃來路徑多張疑兵使進無𫠦𫉬¶
退無𫠦據不過旬日可以坐擒一違節制以軍法¶
從事先時在官吏書門皂及在門軍民隂陽占卜¶
皆與賊通日在官府左右詗覘不惟言出于口賊¶
必先知凡意向顔色之間賊亦知之公知其然在¶
<pb:KR4e0157_SBCK_001-47b>¶
此則示以彼在彼則示以此毎令隂陽擇日日者¶
占卜或巳吉而不用或欲用而中止每勵兵蓐食¶
令俟期而𤼵兵竟不出賊各依險自固四路設伏¶
公潜令三省兵備官各率兵從徑道與賊交鋒前¶
後大戰數合擒斬首俘𫉬無算餘黨奔聚象湖山¶
拒守諭令佯言犒軍退師俟秋再舉宻&KR0677;虗實乗¶
賊懈弛以䕶送廣東布政使邵蕡爲名選精兵一¶
千五百當先重兵四千二百繼後夜半自率數十¶
&KR0016;至宻招前軍來令分三路各㗸枚直趨象湖山¶
<pb:KR4e0157_SBCK_001-48a>¶
搗其巢穴我兵奪據隘口賊猶不知賊雖失險其¶
間驍悍猶能凌絶谷超距如飛復據上層峻險四¶
面飛打滚木礧石以死拒敵我兵&KR0108;勇鏖戰自辰¶
至午三省所𤼵竒兵復從間道鼓噪突豋始驚潰¶
大敗我兵乗勝追殺擒斬俘𫉬無算墜崕壑而死¶
者不可勝計餘黨復入流恩山岡等巢與諸賊合¶
𫝑明日復戰賊又不利遯入廣東界上黄蠟樟溪¶
大山賊酋詹師富等恃居可塘洞山寨聚糧守險¶
勢甚強固公命分兵五路攻擊與賊連戰令知府¶
<pb:KR4e0157_SBCK_001-48b>¶
鍾湘破長冨村等巢三十餘䖏擒斬俘𫉬益多其¶
脇從餘黨悉願擕家以聴撫安公委官招撫復業¶
者四千餘人又令僉事顧應祥等委官統領軍兵¶
㑹同福建尅期進剿&KR0045;言班師出其不意從牛皮¶
石嶺脚等䖏分爲三哨鼓噪並進賊瞻顧不睱望¶
風瓦觧攻破古村柘林白土村赤石巖等巢直搗¶
箭灌及攻破水竹大重玩苦宅溪苦宅溪清泉溪¶
曰羅南山等巢直搗洋竹洞三角湖等䖏前後大¶
戰十餘俘𫉬四千人有竒牛馬貨物無算嘗上䟽¶
<pb:KR4e0157_SBCK_001-49a>¶
申明賞罰以勵人心因請　勑便宜行事及請令¶
旗令牌不報及是大&KR0067;南康上猶三縣輋賊虜掠¶
居民廣東浰頭等䖏強池大𩯭等三千餘徒突圍¶
南康縣殺損官兵與湖廣桂陽廣東樂昌等巢相¶
聯盤據流刼三省時兵備等官請調三省狼逹等¶
兵與官兵夾剿又上䟽論狼兵𫠦過不減於盗轉¶
輸之苦重困於民仍請便宜行事期于成功不限¶
以時則兵衆既練號令既明人知激勸事無掣肘¶
可以伸縮自由相機而動日剪月削可使澌盡復¶
<pb:KR4e0157_SBCK_001-49b>¶
請添設淸平縣治通塩法以足兵食㑹湖廣廵撫¶
都御史秦公金奏請夾剿䟽下復上䟽議䖏兵糧¶
事宜六月召知府季斆縣丞舒富等宻授方畧領¶
兵分剿生擒賊酋陳曰䏻等搗其巢俘𫉬賊黨無¶
算又上䟽論三省交剿方畧先是屢請　勑便宜¶
行事衆皆笑公爲迂惟尚書王公慨然曰　朝廷¶
此等權柄不與此等人用又與誰用我必與之故¶
因公䟽覆議奉　㫖改公提督南贛汀漳等䖏軍¶
務　賜勑書及前𫠦請旗牌便宜行事廷議以公¶
<pb:KR4e0157_SBCK_001-50a>¶
前攻破長富村象湖山可塘洞諸處擒斬首從賊¶
級數多降　勑奬勵陞俸一級賞銀二十兩紵絲¶
二表裏時汀漳左溪賊酋藍天鳯與贛南上新穩¶
下等硐賊酋雷鳴聦髙文輝等相結盤據千里荼¶
毒三省公與諸從事議曰諸巢為患雖同事𫝑各¶
異以湖廣言之則桶岡諸巢為賊之咽喉而横水¶
左溪諸巢為之腹心以江西言之則横水左溪諸¶
巢為賊之腹心而桶岡諸巢為之羽翼今不先去¶
横水左溪腹心之患而欲與湖廣夾攻桶岡進兵¶
<pb:KR4e0157_SBCK_001-50b>¶
兩㓂之間腹背受敵𫝑必不利今我岀其不意進¶
兵速撃可以得志巳破横水左溪移兵而臨桶岡¶
勢如破竹矣議既決命指揮郟文帥兵千餘自大¶
&KR0067;縣義安入知府唐淳帥兵千餘自大&KR0067;縣聶都¶
入知府季斆帥兵千餘自大&KR0067;縣穩下入縣丞舒¶
冨帥兵千餘自上猶縣金坑入親帥兵千餘自南¶
康進屯至坪期直搗横水與諸軍會命副使楊璋¶
叅議黄宏監督各營官兵徃來給餉以促其後是¶
月初七日各哨齊𤼵初十日進兵至坪會間諜詗¶
<pb:KR4e0157_SBCK_001-51a>¶
知各險隘皆設衮木礧石公度此時賊已據險𫝑¶
未可近乃自率兵乗夜遂進未至賊巢三十里止¶
舍使人伐木立柵開塹設堠示以乆屯之形復遣¶
官分帥鄉兵及樵竪善登山者四百人各與一旗¶
齎銳砲鈎鎌使由間道攀崕壁而上分列逺近極¶
髙山頂以覘賊張立旗幟&KR0623;茅為數千竈度我兵¶
至險則舉砲燃火相應十二日&KR0058;明公進兵至十¶
八面隘賊方據險迎敵驟聞逺近山頂砲聲如雷¶
烟熖四起我兵復呼哨分逼銃箭齊𤼵賊皆驚潰¶
<pb:KR4e0157_SBCK_001-51b>¶
失措以為官兵盡破其巢遂棄險退走公預遣千¶
户陳偉髙睿分帥壮士數十縁崕上奪賊險盡𤼵¶
其衮木礧石我兵乗勝驟進指揮謝㫤馬廷瑞兵¶
由間道先入悉焚賊巢賊退無𫠦據乃大敗奔潰¶
横水既破遂乗勝進攻左溪擒斬首級無算俘𫉬¶
男婦牛馬什物不可勝算會霧雨連日公令休兵¶
犒勞是月二十七日官兵乗勝進攻桶岡公復議¶
桶岡天險四山壁立萬&KR0775;中盤百餘里連峯叅天¶
&KR0055;林絶谷不覩日月因詢訪鄕導賊𫠦由入惟鎻¶
<pb:KR4e0157_SBCK_001-52a>¶
匙龍葫蘿洞茶坑十八磊新地五處皆假棧梯壑¶
夤懸絶壁而上惟上章一路稍平然&KR0055;入湖廣迁¶
回取道半月始至令移屯近地休兵養銳振揚威¶
聲使人諭以禍福彼必懼而請服其或不從乗其¶
猶豫襲而擊之乃可以逞縱𫠦𫉬桶岡賊鍾景縋¶
入賊營期以翼日早使人於鎻匙龍受降賊方恐¶
集衆會議又遣縣丞舒富帥數百人屯鎻匙龍促¶
使出降遣知府邢珣入茶坑伍文定入西山界唐¶
淳入十八磊知縣張戬入葫蘿洞皆于是月晦日¶
<pb:KR4e0157_SBCK_001-52b>¶
乗夜各至分地遇大雨不得進明早冐雨疾登賊¶
酋藍天鳳方就鎻匙龍聚議聞各兵已入險皆驚¶
愕散亂猶驅其男婦千餘人據内隘絶險隔水爲¶
陣以拒我兵渡水前撃復分部左右夾攻賊不䏻¶
支且戰且&KR0077;及午雨霽各兵鼓&KR0108;而前賊乃敗走¶
桶岡諸巢悉平親行相視形𫝑據險之隘議以其¶
地請建縣治控制三省諸徭斷其徃來之路又進¶
兵攻穩下朱坑等巢悉平又以湖廣二省之兵方¶
合雖近境之賊悉以掃蕩而四逺奔突之虞難保¶
<pb:KR4e0157_SBCK_001-53a>¶
必無乃&KR0335;兵二千餘分屯茶寮諸隘餘兵令回近¶
縣休息候二省夾攻盡絶然後班師驅卒不過萬¶
餘用費不滿三萬兩月之間俘斬六千有竒破巢¶
八十有四渠魁授首噍𩔖無遺又䟽請三縣適中¶
之䖏立崇義縣移置小溪驛于大&KR0067;縣城内使督¶
兵防遏浰頭賊酋池大𩯭等聞横水諸巢皆破始¶
懼加兵乃遣其弟池仲安等率老弱二百餘徒赴¶
軍門投降隨衆立效意在緩兵因窺虗實乗間内¶
應公逆知其謀乃陽許之及進攻桶岡使領其衆¶
<pb:KR4e0157_SBCK_001-53b>¶
截路扵上新地以逺其歸途十一月池大𩯭等聞¶
復破桶岡益懼爲戰守備公使人賜各酋長牛酒¶
以察其變賊度不可隱詐稱龍川新民盧珂等將¶
掩襲之是以宻為之防非虞官兵也亦陽信其言¶
因復陽怒盧珂等擅兵&KR0311;殺移檄龍川使㢘其實¶
且趣伐木開道將回兵浰頭取道徃征之賊聞之¶
且喜且懼盧珂鄭志髙陳英者皆龍川舊招新民¶
有衆三千餘為池大𩯭𫠦脇而三人者獨&KR0055;忌之¶
乃來告變云池大𩯭僣號設官及以僞授盧珂等¶
<pb:KR4e0157_SBCK_001-54a>¶
金龍覇王官爵印信來首公先已諜知其事乃復¶
陽怒不信遂械繋盧珂而使人宻諭其意珂遂遣¶
人歸集其衆待時而𤼵又使人徃諭池大𩯭且宻¶
購其𫠦親信頭目二十人隂說之同部下百八十¶
人使自來投訴還贛乃張樂大享將士下令城中¶
散兵使各歸農示不復用賊衆皆喜遂弛其備池¶
大𩯭等乃謂其衆曰若要伸先用屈贛州伎倆亦¶
湏親徃勘破率其麾下四十人自詣贛公使人&KR0677;¶
知池大𩯭已就道宻遣人先行属縣勒兵分哨候¶
<pb:KR4e0157_SBCK_001-54b>¶
報而𤼵又使人督集盧珂等兵俱至令𫠦属官寮¶
以次設羊酒日犒池大𩯭等以緩其歸會正旦之¶
明日復設犒于庭先伏甲士引池大鬢入并其黨¶
悉擒之出盧珂等𫠦告状訊鞫皆伏寘于獄斬之¶
夜使人趨𤼵属縣兵期以初七日入巢諸哨兵皆¶
從各徑道以入自率帳下官兵從龍南縣令水直¶
搗下浰大巢與各哨兵會于三浰先是賊徒得池¶
大𩯭報謂贛州兵已罷歸皆已弛備散䖏各巢至¶
是驟聞官兵四路並進皆驚懼分投出禦悉其精¶
<pb:KR4e0157_SBCK_001-55a>¶
銳千餘據險設伏併𫝑迎敵于龍子嶺我兵聚為¶
三衝掎角而前大戰良乆賊敗復&KR0108;撃數十合遂¶
克上中下三浰各哨官兵遥聞三浰大巢巳破皆¶
&KR0108;勇齊進各賊潰敗遂進攻九連山于是選精銳¶
七百餘人皆衣所得賊衣佯若奔潰者乗暮直衝¶
賊𫠦據崕下澗道而過賊以為各巢敗散之黨皆¶
從崕下招呼我兵亦佯應之賊疑不敢撃巳度險¶
遂斷其後路次日賊始知為我兵併𫝑衝敵我兵¶
已據險從上下撃賊不䏻支公度其必潰預令各¶
<pb:KR4e0157_SBCK_001-55b>¶
哨官兵四路設伏以待賊果潜遯邀擊而悉俘之¶
前後擒斬首級無算俘𫉬男婦牛馬噐仗什物不¶
可勝計餘黨張仲全等二百餘人及逺近村寨一¶
時爲賊𫠦驅從惡未乆者𫝑窮計迫聚于九連谷¶
口呼號痛哭誠心投降遣邢珣驗實量加責治籍¶
其名數悉安挿於白沙相視險易經理立縣設隘¶
可以乆安長治之䇿留兵防守而歸贛人皆戴香¶
遮道而迎爲立生祠又家肖其像而&KR0010;時祭禱上¶
䟽乞休致不&KR0098;又以龍川諸處係山林險阻之𫠦¶
<pb:KR4e0157_SBCK_001-56a>¶
盗賊屯聚之鄕當四縣交界之𨻶乃三省閠餘之¶
地政教不及人迹罕到其間接連閩廣反覆賊巢¶
動以百數據而守之真足控諸賊之徃来杜奸宄¶
之潜匿遂䟽請于和平地方建設和平縣治以扼¶
其要害乂以大賊酋龔福全髙仲仁李斌吳　等¶
邀路刼殺軍民攻掠郡縣命三省將官剿平上三¶
省夾剿捷音䟽　朝廷論功行賞陞右副都御史¶
&KR0315;子一人錦衣衛世襲百户寫勑奨勵懇䟽辭免¶
乞原職致仕　温㫖慰&KR0335;因奏平定廣東韶州府¶
<pb:KR4e0157_SBCK_001-56b>¶
樂昌縣等賊捷音查例加陞子本衛世襲副千户¶
在贛雖軍旅擾擾四方從游日衆而講學不廢褒¶
崇象山陸子之後以扶正學贛人初與賊通俗多¶
鄙野為立保甲十家牌法於是作業出入皆有紀¶
又行鄉約教勸禮讓又親書教誡四章使之家諭¶
户曉而贛俗丕變贛人多為良善而問學君子亦¶
多矣十四年正月再䟽乞放歸田里當路忌公欲¶
從其請王公瓊逆知宸濠必將為變一日召其属¶
主事應典曰我寘王某于江西與之便宜行事者¶
<pb:KR4e0157_SBCK_001-57a>¶
不但爲溪洞諸賊而已或有他變若無便宜行事¶
勑書旗牌將何施用時福建有軍人進貴等之變¶
王公曰此小事不足煩王某但假此以牽便宜勑¶
書在彼手中以待他變爾可爲我做一題稿來看¶
稿成具題降　勑與公曰福州三衛軍人進貴等¶
恊衆謀反特命爾暫去彼處地方會同查議處置¶
叅奏定奪時濠隂謀不&KR0100;亦已有年一日令安福¶
舉人劉養正徃說公云寧王尊師重道有湯武之¶
資欲從公講明正學公咲曰殿下能舎去王爵否¶
<pb:KR4e0157_SBCK_001-57b>¶
既而令門人冀元亨先徃與濠講學以&KR0677;其誠否¶
元亨與語矛盾濠怒遣還宻使人殺于途不果公¶
以六月初九日自贛徃福建勘事十五日至豐城¶
縣界典史鄞人報濠反狀繼而知縣顧佖具言之¶
公度單旅倉倅兵力未集難即勤王亟欲遡流趨¶
吉安南風方盛舟人聞宸濠𤼵千餘人來刼公畏¶
不敢𤼵乃以逆流無風爲辭公宻禱于舟中誓死¶
報國無何北風大作舟人猶不肯行㧞劍馘其耳¶
遂𤼵舟薄暮度𫝑不可前潜覔漁舟以㣲服行&KR0335;¶
<pb:KR4e0157_SBCK_001-58a>¶
麾下一人服巳冠服在舟中濠兵果犯舟而公不¶
在欲殺其代者一人曰何益遂捨之故追不及是¶
夜至臨江知府戴徳孺喜甚留公入城調度曰臨¶
江居大江之濵與省城相近且當道路之衝莫若¶
吉安為宜又以三䇿籌之曰濠若出上䇿直趨京¶
師出其不意則　宗社危矣若出中䇿則趨南都¶
大江南北亦&KR0013;其害若出下䇿但據江西省城則¶
勤王之事尚易為也行至中途恐其速出乃為間¶
諜假奉　朝廷宻㫖先知寧府將反行令兩廣湖¶
<pb:KR4e0157_SBCK_001-58b>¶
襄都御史楊旦秦金及兩京兵部各命將出師暗¶
伏要害地方以俟寜府兵至襲殺復取優人數軰¶
各與數百金以全其家令至伏兵處𫠦飛報竊𤼵¶
日期將公文各縫置袷衣絮中將𤼵間又捕捉僞¶
大師李士實家属至舟尾令其覘知公即佯怒牽¶
之上岸處斬巳而故縱之令其奔報宸濠邏𫉬優¶
人果於袷衣絮中搜得公文遂疑不𤼵十八日至¶
吉安知府伍文定甚喜軍民皆遮道呼號公入城¶
撫慰兩上䟽告變請　命將征討以觧東南倒懸¶
<pb:KR4e0157_SBCK_001-59a>¶
奏至王公瓊&KR0045;言於　朝曰王某在南贛必&KR0014;擒¶
之不乆當有捷報至但　朝廷不命將出師則無¶
以壮其軍威時濠畜養死士二萬招誘四方盗賊¶
渠魁亦萬數舉事之日復驅其䕶衛黨與并脇從¶
之人又六七萬虐熖張熾公以百數從卒退保吉¶
安遥為牽制之啚逺近軍民刼于濠積威道路以¶
目莫敢出聲公率知府伍文定戴徳孺邢珣徐璉¶
等調集軍民兵快召募四方報効義勇會計應解¶
&KR0335;錢糧支給粮賞造作軍噐戰船奏&KR0335;公差回任¶
<pb:KR4e0157_SBCK_001-59b>¶
御史謝源伍希儒分職任事約會鄕官致仕右副¶
都御史王懋忠養病編脩鄒守益郎中曽直評事¶
羅僑丁憂御史張鰲山赴部調用僉事劉藍依親¶
進士郭持平致仕副使劉遜叅政黄繡閒住知府¶
劉昭等相與激勸忠義曉諭禍福調度巳定移檄¶
逺近宣布　朝廷仁徳暴濠罪惡濠始覺為公𫠦¶
欺亟欲引兵而出公謂急衝其鋒攻其有備皆非¶
計之得也始示以自守不出之形必俟其出然後¶
尾而啚之先復省城以搗其巢穴彼聞必回兵來¶
<pb:KR4e0157_SBCK_001-60a>¶
援我則出兵邀而撃之此全勝之䇿也濠果使人¶
&KR0677;公未出先𤼵兵出次南康九江自居省城以禦¶
公七月初二日濠又使人&KR0677;公兵果不出乃&KR0335;兵¶
萬餘属其腹心　宗室及儀賔内官并僞都督都¶
指揮等官使守省城自引兵向安慶公知其出遂¶
急促各府兵期以本月十五日會于臨江樟樹鎮¶
身督伍文定等兵徑下於是知府戴德孺引兵自¶
臨江來知府徐璉引兵自𡊮州來知府邢珣引兵¶
自贛州來通判胡堯元童𤦺引兵自瑞州來通判¶
<pb:KR4e0157_SBCK_001-60b>¶
談儲推官王暐徐文英新淦知縣李美太和知縣¶
李楫寜都知縣王天與萬安知縣王冕亦各以兵¶
來赴十八日遂至豐城分布哨道使伍文定攻廣¶
潤門邢珣攻順化門徐璉攻惠民門戴徳孺攻永¶
和門胡堯元童𤦺攻章江門李美攻徳勝門都指¶
揮余恩攻進賢門談儲王暐李楫王天與王冕等¶
各以其兵乗七門之釁從旁夾撃以佐其𫝑又&KR0677;¶
得濠伏兵千餘于新舊墳厰以備省城之援乃遣¶
奉新知縣劉守緒典史徐誠領兵四百從間道夜¶
<pb:KR4e0157_SBCK_001-61a>¶
襲破之以揺城中十九日登市&KR0412;誓師且申布¶
朝廷之威再暴濠惡約諸將一鼓而附城再鼓而¶
登城三鼓不克誅其伍四鼓不克斬其將誓已莫¶
不切齒痛心踴躍激&KR0108;薄暮徐𤼵二十日&KR0058;明各¶
至信地城中為備甚嚴滚木&KR0069;瓶火砲石弩機毒¶
之械無不畢具及我兵已破新舊墳厰敗潰之卒¶
皆奔告城中城中聞我師四靣驟集莫不震駭我¶
師呼譟並進梯絙而登城中倒戈而奔遂破擒其¶
居守宜春王拱樤及僞太監萬銳等千餘人宫眷¶
<pb:KR4e0157_SBCK_001-61b>¶
縱火自焚延燒居民房屋公令各官分道捄火撫¶
定居民釋其脇從封其府庫搜出原收大小衙門¶
印信九十六顆其脇從布政使胡㢘叅政劉斐叅¶
議許效㢘副使唐錦僉事頼鳳都指揮王玘皆自¶
上江西捷音䟽仍分兵四路追躡是時濠攻安慶¶
未下親自督兵運土填塹期在必克及聞我兵至¶
豐城大恐即欲回舟李士實阻勸以爲必湏徑徃¶
南京既登大寳則江西自服濠不應次日遂解安¶
慶之圍移兵泊阮子江會議歸援先是兵至豐城¶
<pb:KR4e0157_SBCK_001-62a>¶
衆議安慶&KR0013;圍宜引兵直趨安慶公以九江南康¶
皆以爲賊𫠦據而南昌城中數萬之衆精悍亦且¶
萬餘食貨充積我兵若抵安慶賊必回軍死闘安¶
慶之兵僅僅自守必不能援我于湖中南昌之兵¶
絶我糧道而九江南康之賊合𫝑撓躡而四方之¶
援又不可望事難圗矣今我師驟集先聲𫠦加城¶
中必已震懾因而併力急攻其𫝑必下已破南昌¶
賊先破膽奪氣失其本根𫝑必歸救則安慶之圍¶
可解濠亦可以坐擒果如公料及議𫠦以禦之之¶
<pb:KR4e0157_SBCK_001-62b>¶
䇿衆謂宜歛兵入城堅壁自守以待四方援兵公¶
獨謂宜先出銳卒乘其惰歸要迎掩撃一挫其鋒¶
衆將不戰自潰𫠦謂先人有奪人之氣攻瑕則堅¶
者瑕矣是日撫州知府陳槐引兵亦至公遣伍文¶
定邢珣徐璉戴徳孺共領精兵五百分道並進撃¶
其不意濠亦先使精悍千餘人從間道欲出公不¶
意攻收省城偶遇于某處遂交戰我兵失利報至¶
公怒甚欲以軍法斬取伍文定邢珣戴德孺徐璉¶
等首乃自帥兵親戰或以敵鋒方交若即斬其首¶
<pb:KR4e0157_SBCK_001-63a>¶
兵無統領而亂俟各&KR0108;勵以啚後效明日各帥兵¶
&KR0108;死以戰大敗之又遣余恩以兵四百徃来湖上¶
誘致賊兵陳槐胡堯元童𤦺談儲王暐徐文英李¶
美李楫王冕王軾劉守緒劉源清等各領百餘四¶
面張疑設伏&KR0049;伍文定等兵交然後四起合擊分¶
布既定大賑城中軍民慮　宗室郡王將軍或爲¶
内應生變親慰諭之以安其心出給告示凡恊從¶
皆不問雖嘗受賊官爵䏻逃歸者皆免死&KR0014;斬賊¶
徒歸降者皆給賞使内外居民及鄉導人等四路¶
<pb:KR4e0157_SBCK_001-63b>¶
傳布以解散其黨二十三日濠先鋒已至樵舍風¶
㠶蔽江前後數十里公乃分督各兵乗夜趨進使¶
伍文定以正兵當其前余恩繼其後邢珣引兵繞¶
出賊背徐璉戴徳孺張兩翼以分其勢二十四日¶
早賊兵鼓譟乗風而前逼黄家渡其氣驕甚伍文¶
定余恩之兵佯北以致之賊爭進趨利前後不相¶
及邢珣之兵從後橫撃直貫其中賊敗走伍文定¶
余恩督兵乗之徐璉戴徳孺合勢夾攻呼譟並起¶
賊不知𫠦為遂大潰奔走十餘里擒斬二千餘級¶
<pb:KR4e0157_SBCK_001-64a>¶
落水死者以萬數賊勢大沮引兵退保八字腦衆¶
稍遁散濠震懼身自激勵將士賞其當先者以千¶
金&KR0013;傷者銀百兩盡𤼵九江南康守城之兵以益¶
師是日建昌知府曾璵引兵至公以九江不破則¶
湖兵終不敢越九江以援我南康不復則我兵亦¶
不䏻踰南康以躡賊乃遣知府陳槐領兵四百合¶
饒州知府林珹之兵乗間以攻九江知府曽璵領¶
兵四百合廣信知府周朝佐之兵乗間以取南康¶
二十五日賊復并力盛氣挑戰時風𫝑不便我兵¶
<pb:KR4e0157_SBCK_001-64b>¶
少&KR0077;死者數十人公急令人斬取先&KR0077;者知府伍¶
文定等立於銃砲之間火燎其&KR0161;不敢退&KR0108;督各¶
兵殊死並進砲及寧王舟寧王退走遂大敗擒斬¶
二千餘級溺水死者不計其數賊復退兵保樵舎¶
連舟爲方陣盡出其金銀以賞士公乃夜督伍文¶
定等爲火攻之具邢珣撃其左徐璉戴德孺出其¶
右余恩等各官分兵四伏期火𤼵而合二十六日¶
寧王方朝群臣拘集𫠦執三司各官責其間以不¶
致死力坐觀成敗者將引出斬之爭論未决而我¶
<pb:KR4e0157_SBCK_001-65a>¶
兵已&KR0108;撃四面而集火及寜王副舟衆遂奔散寧¶
王與妃嬪泣别妃嬪宫人皆赴水死我兵遂執寧¶
王并其世子郡王將軍儀賔及僞太師國師李士¶
實劉養正元帥叅賛尚書都督指揮千百户等官¶
數百餘人&KR0013;執脅從官太監王宏御史王金主事¶
金山按察使楊璋僉事王疇潘鵬叅政程果布政¶
使梁辰都指揮郟文馬𩦸白昻等擒斬賊黨三千¶
餘級落水死者約三萬餘棄其衣甲噐仗財物與¶
浮尸積聚横亘若洲餘賊數百艘四散逃潰公復¶
<pb:KR4e0157_SBCK_001-65b>¶
遣官分路追剿毋令逸入他境爲患二十七日及¶
之于樵舍大破之於吳城又破之擒斬復千餘級¶
落水死者殆盡濠既擒衆執見公呼曰王先生我¶
欲盡削䕶衛𫠦有請降爲庶民可乎對曰有國法¶
在遂令送至囚𫠦公既擒濠欲令人獻俘慮有餘¶
黨沿途竊𤼵欲親解赴　闕因在吉安上䟽乞¶
命將出師　朝廷差安邉伯許泰爲總督軍務充¶
總兵官平虜伯江彬爲提督等官左都督劉翬爲¶
總兵官太監張忠爲提督軍務張永爲提督賛畫¶
<pb:KR4e0157_SBCK_001-66a>¶
機宻軍務并體勘濠反逆事情及查理庫藏宫眷¶
等事太監魏彬為提督等官兵部侍郎王憲為督¶
理糧餉徃江西征討至中途聞捷報計欲奪功乃¶
宻請　上親征　上遂自稱爲總督軍務威武大¶
將軍總兵官後軍都督府太師鎮國公徃江西親¶
征廷臣力諌不聽有&KR0013;杖而死者江彬許㤗劉翬¶
張忠張永魏彬等先領兵由大江至入居城中人¶
馬填溢衢巷至不可行乃倡言誣公始同濠謀反¶
因見天兵猝臨征討始擒濠以脫罪欲并擒公爲¶
<pb:KR4e0157_SBCK_001-66b>¶
巳功公于官軍慰勞有加病者為之醫藥死者為¶
之棺歛間自行撫衆心皆恱初見彬軰皆設席于¶
傍令公坐公乃佯為不知遂坐上席轉傍席于下¶
以坐彬軰彬軰啣之出語誚公公以常行交際事¶
體諭之左右皆為公觧遂無言公非爭一坐也恐¶
一受節制則事機皆將聽彼而不可為矣又欲置¶
濠湖中待　駕至列陣擒之然後奏凱論功公竟¶
發南昌數遣人追至廣信不聼戴星趨玉山度草¶
萍上䟽力止以爲濠睥睨神噐隂謀乆蓄招納叛¶
<pb:KR4e0157_SBCK_001-67a>¶
亡&KR0677;輦轂之動靜日無停迹廣置奸細臣下之奏¶
白百不一通𤼵謀之始逆料大駕必將親征先於¶
沿途伏有奸黨為愽浪荆軻之謀今逆不旋踵遂¶
已成擒法宜解赴　闕下式昭天討欲付部下各¶
官押解恐舊𫠦潜布乗𨻶竊𤼵或致意外之虞臣¶
死有餘憾况平賊獻俘固　國家常典亦臣子職¶
分臣謹于九月十一日親自量帶官軍將濠并宫¶
眷逆賊情重人犯督解赴　闕行至廣信聞報䟽¶
上不聼既抵杭謂張永曰西民乆遭濠毒經大亂¶
<pb:KR4e0157_SBCK_001-67b>¶
繼旱災困苦既極必逃聚山谷爲亂奸黨群應土¶
崩之𫝑成矣然後興兵平之不已難乎永&KR0055;然之¶
徐曰吾此出爲　君側羣小欲調䕶而黙輔之非¶
掩功也但將順　天意猶可挽回萬一苟逆之徒¶
激羣小之怒何救于大事公始&KR0055;信以濠付之復¶
上捷音以爲宸濠不&KR0100;之謀已踰一紀今旬月之¶
間遂克堅城俘擒元惡是皆　欽差總督威徳指¶
示方畧𫠦致以此歸功總督軍門以止　上江西¶
之行稱病淨慈寺張永在　上前備言公盡心爲¶
<pb:KR4e0157_SBCK_001-68a>¶
國之忠之功及彬等欲加害之意既而彬等果誣¶
公無君欲叛　上不信又言此既不信試召之必¶
不來則可知其無君矣　上乃召公公即奔南京¶
龍江𨵿將進見忠等皆失意又從中阻之使不見¶
公乃以綸巾野服入九華山永聞知又力言于¶
上曰王守仁實忠臣今聞衆欲爭功欲并棄其官¶
入山修道由是　上益信公之忠公復還江西視¶
事西人皆家肖公像&KR0010;時報祀猶夫贛焉十五年¶
閏八月四乞省塟節奉　㫖王守仁奉命廵視福¶
<pb:KR4e0157_SBCK_001-68b>¶
建行至豐城一聞宸濠反叛忠憤激烈即便倡率¶
𫠦在官司起集義兵合謀剿殺氣節可嘉已有¶
㫖着督兵討賊兼廵撫江西地方𫠦奏省親事情¶
待賊平之日來說故復領廵撫事江西兵殘之餘¶
宗室人民凋敝之甚官府衙門居民房屋燒毁殆¶
盡公為之賑恤綏勞撫定奏免租稅又將城中没¶
官房屋及濠違制宫室與革毀一應衙門皆修改¶
爲公𪠘濠占奪民間田地山塘房屋遵奉　詔書¶
給還原主管業其餘照依時估變賣價銀入官先¶
<pb:KR4e0157_SBCK_001-69a>¶
儘撥&KR0024;南新二縣兊軍淮安京軍折銀糧米及王¶
府祿米餘羡收貯布政司用備緩急是年　月¶
上晏駕　今上皇帝登極特降璽書曰爾昔&KR0014;剿¶
平亂賊安靖地方　朝廷新政之初特兹召用勑¶
至爾可馳驛來京毋或稽遲於二十日公馳驛起¶
程爲輔臣所忌潜諷科道建言以為　朝廷新政¶
武宗國䘮資費浩繁不宜行宴賞之事行至中途¶
而返道經錢塘上䟽懇乞便道歸省　制曰可陞¶
南京兵部尚書叅賛機務又具䟽辭免慰　㫖益¶
<pb:KR4e0157_SBCK_001-69b>¶
勤本年十二月内該部題爲捷音事議封公伯爵¶
給與誥劵子孫世世承襲賜勑遣官奨勞慰諭錫¶
以銀幣犒以羊酒乃封公新建伯奉天翊衛推誠¶
宣力守正文臣特進光祿大夫柱國兼南京兵部¶
尚書叅賛機務歳支祿米一千石三代并妻一體¶
追封累䟽辭免欲　朝廷普恩賞于報効諸臣又¶
極言舉人冀元亨因說宸濠反為奸黨搆䧟獄中¶
以忠受禍為賊報&KR0311;抱寃齎恨願盡削已官移報¶
元亨以贖此痛先是元亨在獄又為移咨六部申¶
<pb:KR4e0157_SBCK_001-70a>¶
理其寃及元亨死又為移文湖廣兩司優恤其家¶
属元年丁父海日翁憂四方來游其門益衆科道¶
官迎當路意以偽學舉劾服闋輔臣忌公才髙望¶
重六載不召御史石金等交章論荐禮部尚書席¶
公書爲䟽特荐公及石淙楊公曰生在臣前見一¶
人曰楊一清生在臣後見一人曰王守仁皆不報¶
丁亥田州土知府岑猛之亂提督都御史姚鏌不¶
克成功張公孚敬拉桂公蕚同荐桂公不得巳勉¶
從荐公得俞　㫖兵部奉　欽依差官持檄授公¶
<pb:KR4e0157_SBCK_001-70b>¶
總制軍務督同都御史姚鏌勘䖏彼中事情上䟽¶
辭免舉尚書胡世寜李承勛自代不&KR0098;　上與楊¶
公一清曰若姚鏌不去王守仁决不肯來遂令鏌¶
致仕又降　㫖督趨赴任　㫖云卿識敏才髙忠¶
誠體&KR0038;今兩廣多事方藉卿威望撫定地方用舒¶
朕南顧之懐姚鏌巳致仕了卿宜星夜前去節制¶
諸司調度軍馬撫剿賊寇安戢兵民勿再遲疑推¶
諉以&KR0018;朕望還差官舗馬裏賫文前去敦取赴任¶
行事該部知道予時為光祿寺少卿具䟽論江西¶
<pb:KR4e0157_SBCK_001-71a>¶
軍功及薦公才德勘任輔弼　上喜親書御劄并¶
䟽付内閣議楊公一清忌公入閣與之同列乃與¶
張公孚敬具掲帖對曰王守仁才固可用但好服¶
古衣&KR0227;喜談新學人頗以此異之不宜入閣但可¶
用為兵部尚書桂公知遂大怒詈予潜進掲帖毀¶
公　上意遂止公遂扶病蒞任沿途涉歷訪諸士¶
夫詢諸行旅皆云岑猛父子固有可誅之罪然所¶
以為亂者皆當事諸人不能推誠撫安以致之上¶
䟽謝恩極言致亂之由平復之䇿十二月楊公一¶
<pb:KR4e0157_SBCK_001-71b>¶
淸與桂公蕚謀恐事完回京復命見　上予與張¶
公又薦之　上必&KR0335;用又題命公兼理廵撫奉¶
聖㫖王守仁暫令兼理廵撫兩廣等處地方寫勑¶
與他咨到又力䟽辭免舉致仕都御史伍文定刑¶
部左侍郎梁才自代不&KR0098;建議大約以爲進兵行¶
剿之患十罷兵行撫之善十與夫二幸四毁之弊¶
時布政使林冨紀功御史石金皆以為然至南寧¶
府乃下令盡徹調集防守之兵數日之内觧散而¶
歸者數萬有餘湖兵數千道阻且逺不易即歸仍¶
<pb:KR4e0157_SBCK_001-72a>¶
使分留南寧賔州觧甲休養待間而𤼵初思田二¶
府目民盧蘇王受等聞公來知無必殺之心皆有¶
投生之念日夜懸望惟恐公至之不速既至又見¶
防守之兵盡撤投生之念益堅乃遣其頭目黄富¶
等十餘人先赴軍門訴告公諭以　朝廷威信及¶
開示更生之路明日蘇受等皆囚首自&KR0350;各與其¶
頭目數百人投見號哀控訴公復諭以　朝廷恩¶
徳下蘇受于軍門各杖一百衆皆合辭扣首爲之¶
請命乃觧其&KR0350;曰今日宥爾一死者是　朝廷好¶
<pb:KR4e0157_SBCK_001-72b>¶
生之仁杖爾一百者乃我等人臣執法之義於是¶
衆皆扣首恱服公隨至其營撫定餘衆莫不感泣¶
歡呼感恩誓以死報殺賊立功以贖前罪公復諭¶
以　朝廷惟願生全爾等今爾方来投生豈忍又¶
驅之兵刃之下爾等逃竄日乆家業破蕩且宜速¶
歸完爾室家及時耕種脩復生理至於各處盗賊¶
軍門自有區處不湏爾等剿除待爾等家事稍定¶
徐當調𤼵於是又皆感泣歡呼遂委布政林富總¶
兵官張祐分投安揷督令各歸復業既而上䟽䖏¶
<pb:KR4e0157_SBCK_001-73a>¶
置平復地方以圗乆安宜仍立土官以順其情分¶
土目以散其黨設流官以制其𫝑猶以爲土夷之¶
心未必盡得而窮山僻壌或有隱情則又備歷田¶
州思恩村落而經理其城堡因以𫠦以䖏之之道¶
詢諸其長目率皆以為善又詢諸父老子弟又皆¶
以為善然後信其可以乆行而反覆其辭更互其¶
&KR0003;請田州仍立岑氏後為土官知州以順土夷之¶
情特設流官知府以制圡官之𫝑分設土官廵檢¶
以散各夷之黨又以田州既設流官宜更其府名¶
<pb:KR4e0157_SBCK_001-73b>¶
爲田寧蓋取田石傾田州兵田石平田州寧之謡¶
至于思恩則岑濬之後已絶不必復有土官之設¶
矣又按視斷&KR0364;峽諸䖏猺賊上連八寨下通仙臺¶
花相諸洞連絡數十餘巢盤亘三百餘里彼此犄¶
角結聚慿險流刼郡縣檄叅將張經會同守巡各¶
官集議于是命潯州衛指揮馬文瑞永順統兵宣¶
慰彭明輔男彭宗舜保靖統兵宣慰彭九霄辰州¶
等衛指揮彭飛等分兵布哨以永順土兵進剿牛¶
腸等賊巢保靖土兵進剿六寺等賊巢先是賊酋¶
<pb:KR4e0157_SBCK_001-74a>¶
詗知公住劄南寧寂無征勦消息又不見調兵集¶
糧遂皆怠弛不以為意至是突遇官兵四面攻圍¶
倉惶失錯擒斬賊酋及黨與頗多餘賊退敗復據¶
仙女大山我兵追圍㧞大縁崖仰攻復大破之乗¶
勝攻破油　石壁大陂等巢餘賊奔至斷藤峽横¶
石江邉我兵追急爭渡溺死者無算斬𫉬首從俘¶
𫉬男婦牛畜噐械等項不可勝計還兵潯州府住¶
劄復進剿仙臺諸賊巢諸軍吏各率永順保靖壮¶
兵爭先䧟陣賊又大敗奔入永安邉界立山將險¶
<pb:KR4e0157_SBCK_001-74b>¶
結寨乃摘調指揮王良輔并目兵彭愷等分路並¶
進四靣仰攻賊敗散命林富張祐分投宻調各目¶
兵盧蘇王受等分道進剿前後生擒斬𫉬并俘𫉬¶
男婦頭畜噐械殆盡以八寨之地據其要害欲移¶
設衛𫠦控制諸蠻復於三里設縣迭相引帶親臨¶
視思恩府基景定衛縣規則盖南丹衛僻在廣西¶
極邉之地非中土之人𫠦可居者於是移築於周¶
安堡當八寨之中以阻扼其道路之衝則柳慶諸¶
賊不必征剿皆將効順服化思恩舊在寨城山内¶
<pb:KR4e0157_SBCK_001-75a>¶
尚歷髙山數十餘里令移于荒田地方四野寛衍¶
之䖏開圗立里用漢法以治武縁之衆夷夏交和¶
公&KR0059;兩便移鳯化縣治於虞鄕爲立𪠘宇属之思¶
恩于宣化思龍地方添設流官縣治是皆保治安¶
民之要増築守鎮城堡于五屯以壮威設險仍選¶
取恊守諸兵及附近土寨目兵智畧忠勇官一員¶
重任而專責之使之訓練撫摩令叅將兵備等官¶
時至其地經理而振作之則賊勢自摧將思田分¶
設九土廵檢司各立土目衆𫠦信服者管之節䟽¶
<pb:KR4e0157_SBCK_001-75b>¶
奏請定奪奉　㫖王守仁受命提督軍務蒞任未¶
乆乃䏻開誠宣恩處置得宜致令叛夷畏服率衆¶
歸降罷兵息民竒功可加寫敕差行人齎去奨勵¶
還賞銀五十兩紵絲四表裏布政司買辦羊酒送¶
用九月八日行人馮恩賫至廣城是時公已卧病¶
月餘扶病䟽謝而病勢日篤猶力憊視事年十五¶
嵗時夣中嘗得句云卷甲歸來馬伏波早年兵法¶
𩯭毛皤莫知其謂至是舟至烏蠻灘舟人指曰此¶
伏波廟前灘也公呀然登拜如夣中𫠦見因誦夣¶
<pb:KR4e0157_SBCK_001-76a>¶
中詩嘆人生行止之不偶云十月初十日復上䟽¶
乞骸骨就醫養病因薦林富自代又一月乃班師¶
至大&KR0067;嶺謂布政使王公大用曰爾知孔明之𫠦¶
以付托姜維乎大用遂領兵擁䕶爲敦匠事廿九¶
日至南康縣將属纊家童問何𫠦嘱公曰他無𫠦¶
念平生學問方&KR0138;見得數分未䏻與吾黨共成之¶
爲可恨耳遂逝舁至南安府公舘而歛柩經南贛¶
雖&KR0055;山窮谷男女老弱皆縞素匍匐哀迎若䘮考¶
妣凡𫠦過江西地方行道之人無不流涕者訃至¶
<pb:KR4e0157_SBCK_001-76b>¶
桂公蕚欲因公乞養病䟽叅駁害公令該司匿不¶
舉乃叅其擅離職役及䖏置廣西思田八寨恩威¶
倒置又詆其擒濠軍功冐濫乞　命多官會議先¶
此張公孚敬見公𫠦䖏岑猛諸子及盧蘇王受得¶
宜征剿八寨有方奏至甚喜極口稱嘆謂予知人¶
之明又述在南京時與言惓惓欲公之意曰我今¶
日方知王公之不可及即荐于　朝取來作輔共¶
成天下之治桂公楊公聞之皆不樂乃嗾錦衣衛¶
都指揮聶&KR0014;遷誣奏公用金銀百萬托余送與張¶
<pb:KR4e0157_SBCK_001-77a>¶
公故荐公于兩廣余䟽辯其誣奉　㫖黄綰學行¶
才識衆𫠦共知王守仁功髙望隆輿論推重聶&KR0014;¶
遷這厮揑詞妄奏傷害正𩔖都察院便照前　㫖¶
嚴加審問務要追䆒與他代做奏詞并幇助奸惡¶
人犯來說黄綰安心供職不必引嫌辭避下能遷¶
于獄杖之死時予為詹事桂公楊公計欲害公恐¶
予在　朝適南禮侍缺即推予&KR0024;之明年春　上¶
將出郊桂公宻具掲帖奏云云　上遂&KR0098;命多官¶
會議削公世襲伯爵并　朝廷常行䘏典贈謚至¶
<pb:KR4e0157_SBCK_001-77b>¶
今人以為恨公生而天資絶倫讀書過目成誦少¶
喜任俠長好詞章仙釋既而以斯道為已任以聖¶
人為必可學而至實心改過以去己之疪&KR0108;不顧¶
身以當天下之難上欲以其學輔吾君下以其學¶
淑吾民惓惓欲人同歸于善欲以仁覆天下蒼生¶
人有宿怨&KR0055;讐皆置不較雖處冨貴常有烟霞物¶
表之思視棄千金猶如圡芥藜&KR0325;珎𪔂錦衣緼袍¶
大厦窮廬視之如一真𫠦謂天生豪傑挺然特立¶
于世求之近古誠𫠦未有者也配諸氏叅議養和¶
<pb:KR4e0157_SBCK_001-78a>¶
公諱某女不育撫養族子曰正憲諸氏卒繼張氏¶
舉一子正億適予女僅二週而公卒遂鞠于予以¶
恩&KR0315;授國子生孫男　曰承勲承學　孫¶
女五𫠦著有陽明集居夷集撫夷節畧五經臆說¶
大學古本旁註及門人𫠦記傳習録𫠦纂則言誦¶
而習者可知其造詣矣濠之變盖非一日其烝滛¶
奸暴腥&KR0126;彰聞賊殺善𩔖剥害細民招亡納叛誘¶
致𠟵賊召募四方驍勇力&KR0014;㧞樹排關者萬有餘¶
徒又使其黨王春等分賫金銀數百萬造竒巧噐¶
<pb:KR4e0157_SBCK_001-78b>¶
玩賄結内外大小臣僚至有奏保其仁孝者有復¶
其䕶衛者有備其官僚者有爲潜布腹心於各鎮¶
及畿内各要地復隂置奸徒於滄州淮揚山東河¶
南之間超事之日號稱一十八萬從之東下者實¶
八九萬非公忠義智勇誓不與賊俱生奚旬月之¶
間遂得克復堅城俘擒元惡以成　宗社無&KR0416;之¶
休哉不特此也南贛等䖏賊巢蟠居三省積數十¶
年如池大𩯭之儔皆勇力機智絶人者非先計除¶
之則宸濠一呼風從烏合其為天下禍當何如也¶
<pb:KR4e0157_SBCK_001-79a>¶
且八寨為害積㡬百年思田擾攘亦既數年一旦¶
除而安之文武並用䖏置經畫皆乆逺之圗惜當¶
路忌之既&KR0055;而南北言臣又皆承望風㫖反肆弹¶
劾雖平日雅好公者方公成功時亦心害其&KR0014;考¶
察之歲承輔臣意有功如邢珣徐璉陳槐謝源等¶
皆黜之則　國典之𫠦以議功議&KR0014;者安在哉予¶
以女許公之子盖憫其孤而撫之汪公鋐因予諍¶
張公大同之征當别其善惡不當玉石俱焚張公¶
怒汪迎其意劾予回䕶属官鄒守益難居大臣調¶
<pb:KR4e0157_SBCK_001-79b>¶
予邉方叅政頼　聖明復職汪又爲䟽論公偽學¶
及指予皆爲黨邪不忠予又爲䟽明諍大同之心¶
又明公學術之忠&KR0038;及予𫠦以憫子許婚携撫皆¶
非得已䟽上亦頼　聖明㧞之窞穽因察公與守¶
益之無辜於乎公既困屈沒齒尚尤不免則公與¶
予平生𫠦期何如而皆僅止此者豈非天與命也¶
悲夫子正憲正億將以是年仲冬十一日奉公柩¶
𦵏於洪溪之髙村爲次其世行功爵及𫠦以致謗¶
者乞銘于宗工幸憐而屬筆焉以備他日太史氏¶
<pb:KR4e0157_SBCK_001-80a>¶
之擇謹状¶
　祭文¶
　　親友祭文¶
　　　　　　　　　　石潭汪俊(禮部尚書)¶
惟公豪傑之才經綸之業習坎心亨窮標峻掲勲¶
名既懋徳譽亦隆陽明之稱走卒兒童維吾兄弟¶
投分最早坐或逹旦何幽不討忽謫萬里執手贈¶
言誓將結茅待子雲煙公玆東來曰予無樂樂見¶
故人來踐舊約旗旐央央流水瀰瀰公&KR0059;皇皇或¶
<pb:KR4e0157_SBCK_001-80b>¶
卧或起乃重訂約其待予歸歸將從容山遨水嬉¶
公既奏凱吾治吾館忽聞訃音乃以䘮返嗚呼公¶
有大勞　國史輝煌公有心學傳者四方公何以¶
沒吾何以傷交情未竟公進此觴嗚呼哀哉¶
　　　　　　　　　　　北原熊浹(吏部尚書/南昌人)¶
於乎公有安危　朝廷重輕公有進退世道升降¶
公有存亡聖學晦明公之生也士如𥧌&KR0116;民如醉¶
醒吏振循良之化將知仁義之兵㓂賊奸宄逆節¶
不敢以復萌譬如祥麟威鳳一見於海嶽群鳥百¶
<pb:KR4e0157_SBCK_001-81a>¶
獸率快覩以飛鳴公之死也士迷嚮往民壞長城¶
吏肆貪殘之虐將無紀律之馮不逞餘孽四方嘯¶
聚而横行譬如山崩梁折物害民殃徒奔走而無¶
寧在昔江藩不&KR0100;荷義舉兵談笑而清今㡬何年¶
元惡大憝已湮沒而無形曠恩厚徳尚爾如生方¶
公之歸也幸其鱣堂載啓木鐸揚聲斯文未䘮庶¶
㡬有興其再出也意其入秉鈞衡輔成　聖徳豈¶
期仗龯不得一日立乎　朝廷翛然長逝豈厭世¶
濁之不可攖抑天不愸遺俾我民之失典刑雖然¶
<pb:KR4e0157_SBCK_001-81b>¶
可盡者公五十七年之身其不可盡者與天地相¶
爲終始之令名豫章為公過化之地浹等遥曕靈¶
襯匍匐往迎豈無昭假以慰㣲誠此又不得以天¶
下哀而奪吾黨&KR0059;公之情嗚呼哀哉¶
　　　　　　　　　　誠齋汪鋐(兵部尚書)¶
惟公擅華國之文&KR0108;匡　君之節懐希聖之心彰¶
伐叛之烈一代之英萬夫之傑追韓范以驅馳兼¶
周程而教設夫何梁木忽傾台星俄折章水咽而¶
不流楚雲愁而四結豈物理之乗除有數抑造化¶
<pb:KR4e0157_SBCK_001-82a>¶
之無常者不可以臆決鋐叨繼公後亦惟遵公之¶
轍辱公&KR0055;知大懼累公之哲不敢以公𫠦不屑者¶
而自屑也旅襯摇摇㵼椒&KR0308;以薦㓗陳詞未竟自¶
貽無窮之咽¶
　　　　　　　　　　胡東臯(四川㢘使)¶
嗚呼哀哉公其可死乎母太夫人孰為之養㷀㷀¶
遺孤孰為之撫而成之乎其大者　聖明堯舜方¶
𠋣公為臯夔四方未甚廸亂正𠋣公神武之功以¶
鎮定之而公其忍死乎又其大者聖學不明㡬千¶
<pb:KR4e0157_SBCK_001-82b>¶
百年於玆頼公良知之學以昭揭之雖其妙契獨¶
得亦天之有意於斯世斯人故属公以先知先&KR0116;¶
之責公之門人滿天下固不無如顔如閔如參如¶
賜者出於其間足以繼往開來永公之傳於不朽¶
然公不及親見其道之大明大行於天下公其忍¶
死矣乎嗚呼哀哉雖然功在社稷道在人心文章¶
在遺書母老子㓜而有二仲之賢為可恃且死¶
王事公復何憾予又安得戚戚於生死之間乎獨¶
相去萬里不得執手永訣親視含禭為可恨耳玆¶
<pb:KR4e0157_SBCK_001-83a>¶
以兵事就道臨風一奠以&KR0009;吾哀而萬一之&KR0059;曷¶
其有涯也邪¶
　　　　　　　　　　徐璽¶
嗚呼先生有汲長孺之直而辭不至於戇有張𣈆¶
公之忠而謀不至於踈有朱晦菴陸象山之讀書¶
窮理頴悟直截而存心致知不至於偏廢方其夷¶
江左之大難也浩然歸志自謂得𫠦欲矣及聞百¶
粤之亂也應　召而起&KR0130;險若夷功以時建大彰¶
徳威中道而殞輿襯以歸嗚呼先生而止於斯耶¶
<pb:KR4e0157_SBCK_001-83b>¶
吾子曰愛受教門下先生愛重匪特親故先十年¶
而卒先生&KR0152;之慟孰謂吾今之哭先生猶先生之¶
哭吾子也嗚呼痛哉夀夭天也生順死安吾豈為¶
先生憾然　朝廷失重臣斯文失宗主㓜子失𫠦¶
怙嗚呼痛哉敬陳薄奠&KR0147;&KR0009;痛哀魂兮耿耿鑒玆¶
永懐¶
　　　　　　　　　　儲良材(廵按御史)¶
嗚呼先生勲業文章聲光榮遇夫人能知之亦&KR0014;¶
道之夫復何言客&KR0010;云暮柩臨南浦良材等載奠¶
<pb:KR4e0157_SBCK_001-84a>¶
載奔小大莫䖏想其道玉山歷草萍東望㑹稽先¶
生故里也揺揺旅魂庶其寧止嗚呼異土之殞數¶
也首丘之敦仁也數以任其適然仁以歸於至當¶
君子也尚何言哉¶
　　　　　　　　　　儲良材¶
嗚呼濓洛云逝斯道攸卬公啓絶學&KR0098;恊于中鑰¶
蔽𤼵蒙我知孔良&KR0098;文&KR0098;武綏我四方四方既同¶
公歸江東童冠二三春風融融岑㓂匪茹跳梁三¶
紀維公來止載櫜&KR0211;矢南夷底績公既彌&KR0335;人百¶
<pb:KR4e0157_SBCK_001-84b>¶
其哀况我同儔小人靡悱君子&KR0154;宗羞我黄流爲¶
天下慟嗚呼哀哉¶
　　　　　　　　　　　王堯封(右副都御史)¶
嗚呼先生以純粹之資剛毅之氣通逹之才雄渾¶
之文心得之學今焉已哉方其抗逆豎也而奸黨¶
息殱叛宗也而天下安化猺獞也而邉夷格　帝¶
念厥勲爵位載錫聲光洋洋簮纓奕奕今焉巳哉¶
方今　聖明在上勵精唐虞之治天奚奪之速而¶
顧不愸遺以共弼厥成耶嗚呼天宇茫茫至難諶¶
<pb:KR4e0157_SBCK_001-85a>¶
也寒螿唧唧於月砌鸞鳳淪沒於岑丘&KR0525;蘭靡靡¶
於蔓草薋葹蕃盛於道周慨物運之不齊於天道¶
乎奚尤於乎先生其巳焉哉堯封等竟陳詞兮酌¶
醴靈彷彿兮淹&KR0335;¶
　　　　　　　　　　王暐¶
嗚呼先生排奸觸忌忠則烈矣蒙難考貞節則甘¶
矣戡亂靖戎功則懋矣修辭立教文則崇矣撝謙¶
下士徳則&KR0098;矣明誠合一道則章矣忠足以名世¶
而孤忠䛕&KR0619;弄之黨節足以名世而奪循資固寵¶
<pb:KR4e0157_SBCK_001-85b>¶
之習功足以名世而基　社稷無&KR0416;之休文足以¶
名世而洗杜譔鑿空之陋德足以名世而動凌髙¶
厲空之志道足以名世而破支離偏曲之學然則¶
先生之生也雖謂其隨之以存先生之死也孰謂¶
其隨之以㓕如有作者其不可及已夫嗚呼先生¶
　　有司祭文¶
　　　　　　　　　　吉安府知府張漢等¶
於乎先生弘毅剛大履險渉﨑忠孝文武為學者¶
師任崇正黜邪之責而功同孟氏合知行動靜之¶
<pb:KR4e0157_SBCK_001-86a>¶
一而道傳子思問罪興師堂堂豫章之陣而懐來¶
安輯正正百粤之旗方南仲奏春風之凱而武侯¶
星殞乃龍蛇遘康成之夣而學者興悲六經之迷¶
途誰指明堂之梁棟誰支誰作萬里之長城誰窺¶
一貫之藩籬豈非天奪　朝廷之楊綰與吾黨之¶
濂溪漢等晚生末學敬仰光休矧廬陵望邑爲先¶
生過化舊&KR0022;而流風餘韻爲先生之山斗門墻遡¶
姚江而源流滚滚瞻五嶺而雲𣗳蒼蒼計聞螺浦¶
悲傷旁皇徒使吾黨徳鉶道範之望付之於無何¶
<pb:KR4e0157_SBCK_001-86b>¶
有之鄉有奠椒&KR0308;有淚淋浪臨風載拜先生其来¶
嘗¶
　　　　　　　　南昌府儒學教授廖廷臣等¶
惟公以心㑹道倡學東南以義興師討平逆藩¶
天子曰都爰錫公爵四方景之㤗山喬嶽公方東¶
歸江漢龍飛冀公慿翼道與時熈固天下之延頸¶
實我公之優爲詎意百粤群醜弄兵橫池僉曰平¶
之匪公弗宜拜命南征蠻方丕叙經畧彌年委身¶
勞瘁連章乞歸公疾乃革天不愸遺斯文之厄嗚¶
<pb:KR4e0157_SBCK_001-87a>¶
呼公之功業似若未竟公之道德&KR0154;繋存亡盖功¶
雖以存而建道不以死而弗彰公無憾矣¶
　　　　　　　　　　玉山知縣吕應陽¶
嗚呼哀哉銅柱標伏波之勲峴碑墮羊公之淚嗚¶
呼哀哉明堂遺棟石之思稽山還英靈之氣嗚呼¶
哀哉邉陲罷鎻鑰之防章縫奪蓍龜之恃殱我哲¶
人豈其躬瘁應陽等竊嘗淑公緒論恨未登其庭¶
也來吏兹土聞諸異時逆藩拂經丕曰是膺伊豪¶
傑之&KR0108;義實夫子之先聲不然雖竭西江之水未¶
<pb:KR4e0157_SBCK_001-87b>¶
足以洗數年之兵是則公之澤在天下而西人再¶
造于公世世德也靈輀何来載疑載驚今也號咷¶
昔也懽迎我奠我奔願百其身公乗白雲厥鑒孔¶
神而陽耿耿于平日者猶未&KR0014;盡鳴也¶
　　門人祭文¶
　　　　　　　　　　　顧應祥應良¶
嗚呼夫子天其憫俗學之卑陋而生此真儒耶何¶
栽培之獨厚也其眷　聖上之中興而生此賢佐¶
邪又何遽奪而使之不夀也嗚呼夫子今不可作¶
<pb:KR4e0157_SBCK_001-88a>¶
矣斯道斯民真不幸矣夫復何言夫復何言尤𫠦¶
&KR0059;痛者妙道精義不可復聞霽月光風不可復見¶
矣將使末學倀倀可受而不可傳邪嗚呼哀哉敬¶
陳逺奠封&KR0009;潺湲盛徳大業言莫能名至痛&KR0055;悲¶
辭莫䏻宣¶
　　　　　　　　　　黃宗明¶
自道術爲天下裂而人不知其有巳忘内逐外誇¶
多闘靡搜羅訓詁立世赤幟孔孟既逺濂洛亦逝¶
豈無豪傑如草廬氏&KR0116;彼暮年精力隨　金溪之¶
<pb:KR4e0157_SBCK_001-88b>¶
學爲世大忌惟我夫子丰神凛異少也雄傑出入¶
亦㡬&KR0017;神通思精識徑詣汛掃支離收功一致哀¶
我人斯開𨵿啓閉良知之說直截簡易無俟推求¶
無不該具順我良知行罔或悖逆瑾扇惑言官盡¶
繋公觸危機從容就理謫官蠻貊艱難罔躓汀贛¶
賊起公握兵符獷狡既殄老稚歌呼藩王稱亂海¶
内憂虞夫子倡義一鼓獻俘岑氏構禍東南驛騷¶
五六年間財耗兵逃公撫循之鞭笞其豪事適機¶
宜畏威懐徳出其死力褁糧㓕賊八寨竒功神武¶
<pb:KR4e0157_SBCK_001-89a>¶
難名十年命將手提重兵人曰勞止馳驅靡寧先¶
生再至寂無軍聲講學其間朝夕靡停運籌决䇿¶
賊以計平出入兩廣瘴癘傷生積成疾疚中道殞¶
傾於乎痛哉夫子之教如掲日月人方瞻仰斯文¶
&KR0205;絶夫子之忠功在社稷身死未㡬䜛謗交集世¶
路險巇人言易訛命也如何憂患寔多某自服膺¶
十有餘年奔走畏途舊學就捐孤&KR0018;教育誰執其¶
愆今兹矢心昕日勉&KR0999;啓夕跽奠號呼旻天明發¶
赴官敢附告焉嗚呼哀哉¶
<pb:KR4e0157_SBCK_001-89b>¶
　　　　　　　　　　魏良噐¶
嗚呼先生遽止於斯邪振千年之絶學𤼵吾人之¶
良知靡用志以安排&KR0154;思索而議擬自知柔而知¶
剛自知顯而知㣲挽人心於根本洗末學之支離¶
真韓子𫠦謂功不在禹下障百川而東之使天假¶
先生以年大明此道斯世殆將皥皥而熈熈於乎¶
曽謂先生而遽止於斯邪壬癸甲乙之歲坐春風¶
於會稽先生擕某於陽明之麓放舟於若耶之溪¶
徘&KR0422;晨夕以砭其愚而指其迷已而已而今不可¶
<pb:KR4e0157_SBCK_001-90a>¶
得而復矣嗚呼天果有意於斯道耶何嗇我先生¶
之期頥天果無意於斯道耶則二三子在焉苟不¶
忘先生之教其傳猶或可期洋洋如在之靈尚其¶
隂隲而黙相之於乎章江之水其流湯湯既羞我¶
殽爰薦我觴覩靈輀之既駕愴予衷之皇皇¶
　　　　　　　　　　&KR0063;典¶
維公學承千聖之傳道闡諸儒之秘立言垂訓體¶
本良知功歸格致修齊治平一言以蔽將刋末學¶
之支離訂二教之同異總攝萬殊歸之一致進以¶
<pb:KR4e0157_SBCK_001-90b>¶
覺夫當時退以淑諸來裔彼忠諌之動　朝廷勲¶
業之銘𪔂&KR0212;文章之&KR0013;金石世之君子或以爲難¶
在公則爲餘事耳方奉　命以南征爲朝野之昆¶
𠋣胡天命之不延乃一朝而云痿典等受教有年¶
卒業無恃慟&KR0049;江干淚無從止嗚呼公雖巳矣神¶
其在天文未墜地庶㡬有傳握椒蘭以薦心指江¶
流而誓焉惟遜志以無&KR0018;庶歆格乎斯筵¶
　　　　　　　　　　欒惠等¶
嗚呼乹坤孕秀哲人降生睿智間出忠孝天成多¶
<pb:KR4e0157_SBCK_001-91a>¶
材多藝天縱其䏻精一之學堯舜是承良知垂教¶
如夣得醒四方風動豪傑&KR0108;興雲集魚貫日萃講¶
庭豈其徒學為　國柱石忠鯁立　朝不避權逆¶
竄逐夷方優游自適世態浮華無䏻損益玉藴山¶
輝珠沉光溢宸濠倡亂人心&KR0658;&KR0658;禍自蕭墻誰敢¶
爲敵惟師威武一鼓禠魄功業既著讒口交&KR0068;師¶
乃休休退而自食榮辱毁譽弗留于臆惟道不明¶
心焉則戚與二三子講學是力風月為朋山水成¶
癖㸃瑟回琴歌詠其側　天王聖明旂常紀績西¶
<pb:KR4e0157_SBCK_001-91b>¶
醜陸梁日費千倉凱功未奏　主憂寧忘奉　詔¶
徂征應時翺翔既&KR0018;重委文徳丕&KR0045;先聲按撫&KR0211;¶
矢斯張醜𩔖來歸緝緝洋洋曰今巳後弗復敢攘¶
師乃諭曰兵加不&KR0100;不殺投降爾歸　王化我豈¶
爾𢦤歸完爾室幹乃農桑亦有八寨盗賊叢積一¶
罹其毒朝不謀夕開國以來屢征弗𫉬選將用兵¶
曽何休息貽禍非小實傷　國脉窺望竊𤼵其機¶
巳迫師軫民憂不計失得詢謀僉同便宜行䇿神¶
機應變旬日勦賊巢穴既空瘡痍蕩滌招撫流移¶
<pb:KR4e0157_SBCK_001-92a>¶
復其田宅長慮永圗扶病區畫相彼夷方隨俗因¶
革爰立土官分地授職犬牙相制世守&KR0416;域保甲¶
既嚴部伍既&KR0346;統于流官庶無間𨻶爰修文教俾¶
肄儒籍變化夷族實爲羙則似玆哲人&KR0022;其有光¶
蒼生父母後學梯航宜應福祉享夀無&KR0416;胡天不¶
憫俾没瘴鄕　王事忠矣遺孤誰將斯道之責孰¶
能擔當嗚呼巳矣朝野悲傷知夫子者和氣春陽¶
昧夫子者如刺如鋩嗚呼道大難容古今之常爰¶
有公論孰䏻泯藏惠等聞訃驚悼涕泣霑裳匪天¶
<pb:KR4e0157_SBCK_001-92b>¶
䘮師二三子殃百拜荐奠聊&KR0165;悲腸靈其不昧庶¶
㡬鑒嘗¶
　　　　　　　　　　　王良知¶
嗚呼巳矣自夫子沒而乾坤無粹氣矣山嶽無英¶
靈矣國家無柱石矣弟子無依歸矣嗚呼已矣詎¶
謂廣南之役遂為永訣矣乎夫子以道殉身以身¶
殉　國超然於夀夭之間則亦何憾而二三子之¶
悲傷則固無以自贖於今日也嗚呼哀哉薄奠一¶
觴摛詞伸忱神其不昧庶㡬來歆¶
<pb:KR4e0157_SBCK_001-93a>¶
　　　　　　　　　　薛侃翁萬逹¶
嗚呼世有一長一善皆足以自章明而吾夫子學¶
繼徃聖功在生民顧不能安于有位以大其與人¶
爲善之心豈非淺近易知而精㣲難悟劣巳者容¶
而勝巳者難爲讓耶且自精一之傳岐而爲二學¶
者淪無滯有見小遺大茫無𫠦入吾夫子𤼵明良¶
知之&KR0003;真切簡易廣大悉備漫汗者疑其約而不¶
知隨遇功成無施不可非枯寂也拘曲者疑其泛¶
而不知方員無滯動出規矩非率畧也襲古者疑¶
<pb:KR4e0157_SBCK_001-93b>¶
其背經考之孔孟質諸周程盖無一字一意之弗¶
合尚同者疑其立異然即乎人情通乎物理未嘗¶
有一事一言之或迂是大有功於世教聖門之宗¶
㫖也盖其求之也備嘗艱難故其得之也資之&KR0055;¶
若淵泉之莫測應之妙若&KR0017;神之不可知教之有¶
序若時雨之施弗先弗後而言之易入若春風煦¶
物一沾一長其平居收歛若山林之叟了無聞識¶
其𤼵大論臨大難斷大事則沛然若河海之傾&KR0192;¶
然若&KR0433;龜之信而莫知其以也世之議夫子者非¶
<pb:KR4e0157_SBCK_001-94a>¶
晏嬰之知則彭更之疑非互鄕之惑則子路之不¶
恱非沮溺荷蕢之譏則武叔淳于髠之詆用是紛¶
紜非夫子之不幸世之不幸也巳侃也不肖乆立¶
門牆而無聞頃年以來知切淬勵夫子逝矣慨依¶
歸之無從慮身世之弗立鬰鬰如癡奄奄在告盖¶
一年于兹矣方將矢證同志期奉遺訓尚頼在天¶
之靈昭鑒啓牗使斯道大明于天下傳之來世以¶
永芘於無窮是固夫子未盡之志也靈輀將駕薄¶
奠一觴衷懐耿耿天髙地長於乎哀哉¶
<pb:KR4e0157_SBCK_001-94b>¶
　　　　　　　　　　應大桂¶
嗚呼人知有先生之道而或未盡得先生之教人¶
隂荷先生之功而或未盡白先生之忠已卯之變¶
吾不知其何如也而謗固以隨交廣之難吾又不¶
知其何如也而死竟以俱嗚呼外吾教者斯&KR0311;晦¶
吾忠者斯妬豈瘴癘之足尤實氣運之不扶虎豹¶
委于空山豺狼號于當路風雨嗟其何及家園慘¶
而誰顧吾念先生之悟道也以良知爲扄鑰其收¶
功也以格致爲實際體常秘於玄黙用實粲於經¶
<pb:KR4e0157_SBCK_001-95a>¶
濟桂等猶及見先生之面復宻邇先生之居雖未¶
稔于耳提口授之下或少得于神交契悟之餘方¶
有待于卒業而先生竟以若斯痛先&KR0116;之早逝悵¶
末學其何依幸門牆之無恙或斯文之在兹¶
　　　　　　　　　　劉魁¶
嗚呼夫子巳矣後學失𫠦宗矣生民失𫠦望矣吾¶
道一脉之傳將復付之誰矣雖然人心有覺徳音¶
未亡儼門牆之在望顧堂室之非遥去意見之&KR0059;¶
而必於嚮徃掃安排之障而果於先登是在二三¶
<pb:KR4e0157_SBCK_001-95b>¶
子後死者不得辭其責矣歸𦵏有日築室無期臨¶
風遣使有淚漣洏嗟何及矣矢志靡他庶其慰矣¶
　　　　　　　　　　萬潮¶
嗚呼古𫠦謂豪傑之才聖賢之學社稷之臣非先¶
生其人耶&KR0494;哭先生之柩於錢塘之滸今拜先生¶
之墓於蘭亭之陽吾道終天之慟其何&KR0014;巳耶潮¶
早&KR0010;受知不徒文字循循善誘孔孟我師剖障决¶
藩直指本體良知是致一以貫之謹服膺以周旋¶
若飲渇而食飢悟大道之易簡信精一而無&KR0059;顧¶
<pb:KR4e0157_SBCK_001-96a>¶
雖有&KR0116;而即在實惟念兹而在兹夙夜戰兢&KR0055;懼¶
無以奉&KR0045;先生之教惟先生在天之靈隂啓予而¶
終成&KR0006;¶
　　　　　　　　　　張津等¶
惟我夫子德本誠明才兼文武以踐&KR0130;爲實而厭¶
俗學之支離以廣大爲心而陋專門之訓詁功夫¶
啓易簡之䂓指授闢良知之户惟𫠦立之甚高故¶
隨在而有&KR0024;以之講道則化洽時雨之施以之立¶
朝則儀漸鴻羽之楚以之承詔奏則右尹析招之¶
<pb:KR4e0157_SBCK_001-96b>¶
詩以獻君謨則宣公獨對之語至於名振華夷勲¶
邁今古季札觀魯方陳南籥之儀山甫徂齊復正¶
東方之虜元惡之首既殱醜𩔖之儔咸撫此則勇¶
夫悍士猶以為難而夫子獨談笑於指顧夫何中¶
山之功甫就俄&KR0313;謗篋之書武侯之恨有餘輙動¶
英雄之憮一老不遺萬民何憷天軸西馳江聲東¶
&KR0269;草正芳兮鴂鳴日未斜兮鵩舞呌臺城&KR0006;雲悲¶
撫鐘阜兮煙鎻吁嗟夫子兮固無𫠦憾而辱𠋣門¶
牆者不䏻不為終身之苦學未傳心言徒在耳忍¶
<pb:KR4e0157_SBCK_001-97a>¶
觀絶筆之銘式奠臨棺之祖悵吾道之已窮盖不¶
知涕洒長空之雨嗚呼哀哉¶
　　　　　　　　　　王時柯等¶
嗚呼天惟純佑材生文武學本誠明道宗鄒魯羽¶
翼程朱頡頏申甫早掇巍科筮仕天部始謫龍塲¶
直言忤　主九死不回孤忠自許繼遷廬陵人思¶
召父再擢鴻臚荐登樞府專閫分符衣繡持斧機¶
宻慮周戰勝攻取芟夷洞㓂四民安堵蠢玆逆藩¶
束身就虜勤在　王家爵封南浦猺獞相攻頼公¶
<pb:KR4e0157_SBCK_001-97b>¶
柔撫㷀獨無告頼公哺乳民昔干戈今豆且爼民¶
昔呻吟今歌且舞式遏㓂攘孰敢予侮憂無西顧¶
殿有南圡麗日祥雲和風甘雨山斗仰瞻鳯凰快¶
覩厥徳斯懋厥施斯普人懐至今公竟作古意公¶
神靈翶翔天宇在帝左右爲帝夾輔降爲河嶽廟¶
食簋簠柯等親炙至教恩沾肺腑憶昔請益期以¶
振旅云胡背棄使我心苦敬奠一觴痛&KR0055;談虎¶
　　　　　　　　　　鄒守益¶
聖學綿綿嘻其㣲矣貿然末俗紛交馳矣矧兹寡¶
<pb:KR4e0157_SBCK_001-98a>¶
陋莫知𫠦之矣謂考䆒遺經可自得矣旁搜逺勘¶
亦孔之疲矣將摹彷而效千古可期矣外貌或似¶
精神非矣不遇　孰醒我迷矣良知匪外鑠自¶
秉&KR0212;矣戒慎恐懼通晝夜而知矣酬酢萬化　我¶
䂓䂓矣聲應氣求四方其隨矣譬彼昏曀慶¶
矣霜霧忽乗之衆安歸矣將民之無祿罹此菑矣¶
百世之慟豈獨予&KR0059;矣¶
　　　　　　　　　　葉溥¶
嗚呼先生乾坤間氣嗚呼先生夷夏重名謂孔孟¶
<pb:KR4e0157_SBCK_001-98b>¶
學必可成也謂周召功必可立也故以心&KR0116;天下¶
不罔以生也以身翰天下力盡而斃也竟虗　天¶
子之注日&KR0055;吾黨之思將造物者忌功抑忌徳也¶
何&KR0205;止此而不䆒𫠦志也嗚呼先生繄誰無福¶
　　　　　　　　　　陽克慎¶
嗚呼天胡奪我先生之速耶有濓溪之學而&KR0014;自¶
強有武侯之忠而䏻自將有子儀之功而能自忘¶
有良平之智而䏻自藏真𫠦謂文武兼資乾坤間¶
氣領䄂後學柱石明堂者也天胡奪之速耶撫靈¶
<pb:KR4e0157_SBCK_001-99a>¶
輀兮涕泗淋浪㤗山頽兮莫知嚮徃絮酒爲儀兮¶
荐此衷腸神尚不昧兮來格洋洋¶
　　師服問　錢德洪¶
夫子既沒於南安寛畿奔喪廣信擬𫠦服於竹&KR0280;¶
邵子邵子曰昔者孔子没子貢若喪父而無服制¶
也寛畿曰然然則今日若有間也夫子沒於道路¶
執喪者弗從寛也父母在麻衣布絰弗敢有加焉¶
畿請服斬以從至越則釋麻衣布絰終塟則釋寛¶
居越則絰歸姚則否何如邵子曰亦宜於是畿也¶
<pb:KR4e0157_SBCK_001-99b>¶
服斬以行¶
　　訃告同門¶
去年季冬十九日寛畿西渡錢塘將北趨　殿對¶
二十二日有人自廣來傳夫子以病告將還&KR0067;嶺¶
聞之且喜且疑即日舟迎至蘭溪傳言夫子已逝¶
相顧駭怖不知𫠦出且相慰曰天爲吾道必無此¶
事兼程夜抵龍㳺驛吏曰信矣於十一月二十九¶
日午時終於江西之南安聞之昏殞憒絶不知𫠦¶
答及旦反風且雨舟弗䏻前望南而哭天乎何至¶
<pb:KR4e0157_SBCK_001-100a>¶
此極邪吾生如&KR0367;草&KR0068;薪何益於世胡不使我百¶
身以贖而顧萎吾夫子邪日夜痛哭病不䏻興除¶
夕至常山又相與自解曰命也已矣天實爲之柰¶
之何哉斯道晦𡨕㡬千百年而昭明靈&KR0116;之體終¶
古不磨至吾夫子始盡𤼵其秘同志相承日孚以¶
博乃有今日亦云兆矣　天子聖明注眷日殷在¶
朝諸老又更相引汲使其得遂同心則其未盡之¶
志當更展矣今若此天意若將何哉或者三代以¶
降氣數薄蝕天道之秘既以其人而𤼵泄之又旋¶
<pb:KR4e0157_SBCK_001-100b>¶
而撲㓕之乎遡觀孔孟已莫不然夫孔孟之不得¶
身行其學者上無君也今有君矣而夫子又若此¶
果何謂邪前年秋夫子將有廣行寛畿各以𫠦見¶
未一懼逺離之無正也因夜侍天泉橋而請質焉¶
夫子兩是之且進之以相益之義冬初追送於嚴¶
灘請益夫子又為䆒極之說由是退與四方同志¶
更相切磨一年之别頗得𫠦省冀是見復得遂請¶
益也何遽有是邪嗚呼别次嚴灘踰年而聞訃復¶
於是焉云何一日判手遂為終身永訣巳乎夫子¶
<pb:KR4e0157_SBCK_001-101a>¶
勤勞王家殉身以道古固有勤事而野死者則亦¶
何憾特吾二三子不䏻以爲生耳向使吾人懵然¶
無聞如夣如醉以生於世則亦已矣聞道及此而¶
遽使我止此焉吾何以生爲哉人生不聞道猶不¶
生也聞道而未見其止猶不聞也夫子教我𤼵我¶
引我翼我循循拳拳而不倦者㡬十年而吾𫠦聞¶
止此是夫子之沒亦吾沒也吾何以生爲哉嗚呼¶
命也已矣天實爲之柰之何哉𫠦幸四方同志信¶
道日衆夫子遺書之存五經有刪正四書有傍註¶
<pb:KR4e0157_SBCK_001-101b>¶
傳習有録文有文録詩有詩録政事有政事録亦¶
足恃矣是夫子雖沒其心在宇宙其言在遺書百¶
世以俟聖人斷斷乎知其不可易也明𤼵踰玉山¶
水陸兼程以㝷吾夫子遊魂收其遺書歸襄大事¶
於稽山之麓與其弟姪子姓及我書院同志築室¶
於場相勉不懈以冀成吾夫子之志尚望我四方¶
同志爰念根本之地勿爲遐遺乃大慰也昔者孔¶
子之道不能身見於行没乃光於萬世者亦以其¶
門人子弟相守不變耳三年之外門人治任將歸¶
<pb:KR4e0157_SBCK_001-102a>¶
入揖子貢相向失聲是非兒女之情也三年之聚¶
亦以精其學也子貢反築室獨居三年則益粹於¶
進矣凡我同志逺者仕者雖不必居三年其亦肯¶
間相一聚以庶㡬相期於成乎踰月之外喪事少¶
舒將遣人遍採夫子遺言及朋友&KR0059;録以續成書¶
凡我同志幸於夫子片&KR0083;&KR0215;語備録以示嗣是而¶
後毎三年則復遣人一以裒吾夫子之教言不至¶
漫逸一以驗朋友之進足爲吾不肖者&KR0059;淑也荒¶
悖恍惚不知𫠦云水陸茫茫預以陳告惟吾同志¶
<pb:KR4e0157_SBCK_001-102b>¶
憐念憐念¶
　　遇喪於貴溪書哀感¶
嘉靖戊子八月夫子既定思田賔潯之亂疾作二¶
十六日旋師廣州十一月己亥疾亟乃䟽請骸骨¶
二十一日踰大&KR0067;嶺方伯王君大用宻遣人備棺¶
後載二十九日疾將革問侍者曰至南康㡬何對¶
曰距三郵曰恐不及矣侍者曰王方伯以夀木隨¶
弗敢告夫子時尚衣冠𠋣童子危坐乃張目曰渠¶
䏻是念邪湏&KR0119;氣息次南安之青田實十一月二¶
<pb:KR4e0157_SBCK_001-103a>¶
十九日丁卯午時也是日贛州兵備張君思聦太¶
守王君世芳節推陸君府奔自贛節推周君積奔¶
自南安皆弗及訣哭之慟明日張敦匠事&KR0346;附設¶
披積請沭浴於南埜驛親進含王陸同殮禭又明¶
日南贛廵撫汪公鋐來蒞䘮紀士民擁途哀號汪¶
爲之揮涕慰勞十二月二十日䘮至南昌有司分¶
道而迎廵按御史儲君良材提學副使趙君淵哭¶
士民皆哭聲載於道乃挽喪留於南浦請改&KR0010;而¶
行以盡士民之哀趙日至三踊哭有問之曰吾豈¶
<pb:KR4e0157_SBCK_001-103b>¶
爲乃公哭邪己丑改&KR0010;六日將𤼵舟北風厲甚儲¶
焚香䖍祝於柩曰公弗行豈爲士民留邪公黨有¶
子嗣門人亦望公乆矣即時反風不四日直抵信¶
州嗚呼夫子沒而諸大夫之周旋者至矣是固夫¶
子盛徳𫠦感亦諸大夫好徳之誠也二三子弗身¶
承其勞聞其事䏻弗以爲思乎詳述之用以告吾¶
同門者¶
　　書稽山感别卷¶
人有異常之恩於我者君子感乎異常之恩不可¶
<pb:KR4e0157_SBCK_001-104a>¶
恩也不可恩不可感也是故稽顙再拜頌言煩悉¶
報之㣲也適館受飱左右以贐恵之㣲也其遭也¶
無自其合也不媒其聚弗親其離弗違無致而至¶
莫知其以此恩之至也感之極也今夫龍興而雲¶
從雲非恩乎龍而從也嘘吸爲變莫之致也計功¶
量者孰為恩孰為感悉悉而數之則薄矣吾於贛¶
城楊君竹溪之於夫子何以異吾固不䏻忘情於¶
恩感固亦無以為恩感也昔者夫子奉　命南征¶
以不殺之仁綏思田之頑民維時荷戈持戟之士¶
<pb:KR4e0157_SBCK_001-104b>¶
其孫謀吳畧勇力㧞衆者爲不少矣及成功之日¶
乃皆一時歸散環視諸庭依依不&KR0216;去若左廣之¶
武和齋吉水之龍北山贛之劉易齋及君者乃皆¶
退然若弗勝衣之士是四君者豈有意而相遭邪¶
必其𫠦存有以近吾夫子不殺之仁故不謀而自¶
合至夫子待　命北廵忽爲南安之變也君皇皇¶
然親含禭扶輿櫬行則與蒸徒共楫止則與二三¶
同門麻衣布絰並就哭位是固何自而然哉夫仁¶
人心也通幽明忘物我不以生而親不以死而忘¶
<pb:KR4e0157_SBCK_001-105a>¶
無致而致雖四君亦莫之知也四君且莫之知吾¶
又得而恩感乎哉故吾欲稽顙再拜頌言煩悉以¶
報其情而其情終不可報吾欲適館受飱左右以¶
贐以惠其去而其去終不可惠故相率歸於無言¶
噫無言之感洞徹千古吾亦無如之何也已雖然¶
君去而&KR0014;益篤吾夫子不殺之仁則吾之無言者¶
尚有無窮之言也因其去吾復䏻已於言乎是爲¶
書¶
　　謝江廣諸當道書¶
<pb:KR4e0157_SBCK_001-105b>¶
冬暮寛畿渡錢塘將趨北上適廣中有人至報父¶
師陽明先生以病告沿途待　命將踰&KR0067;嶺矣即¶
具舟南迎至蘭溪忽聞南安之變慌怖三問三疑¶
奔至龍㳺傳果實矣天乎何至此極邪吾師以王¶
事馳驅盡心亶力今果勤事而野死矣乎在吾師¶
以身許國死復何憾獨不肖二三子哀恨之&KR0059;有¶
不&KR0014;一日解諸懐耳夫自講學四十餘年從之逰¶
者遍海内沒乃無一人親含禭殮手足以供二三¶
子之職哀恨何堪寛畿北面有年矣教我撫我誘¶
<pb:KR4e0157_SBCK_001-106a>¶
我翼我實有罔極之恩而今若此無涯之慼誰則¶
任之兼程至貴溪始得馮哭其棺間乃詢之厮吏¶
始知臨終之地長途空寂前後弗及幸我大人先¶
生有預事之謀載棺相隨使永訣之晨得以時殮¶
禭是雖子嗣門人親臨其事當無踰此誠死生而¶
骨肉者也恩孰大焉夫吾師有罔極之恩而沒則¶
貽我以無涯之慼今頼大人得少慰焉是大人之¶
恩於二三子寔有無涯之感矣夫野死而無悔者¶
夫子之忠也無歸而殯者大人之仁也斯二者固¶
<pb:KR4e0157_SBCK_001-106b>¶
皆天下之公義而區區之恩慼不與焉特吾二三¶
子兒女之情至此皆不䏻巳於無言耳剖心刻骨¶
有言莫盡詩云中心藏之何日忘之荒悖布情不¶
悉惟憐而終教之¶
　　再謝汪誠齋書¶
父師之喪頗德庇於二月四日奠於堂矣感公之¶
&KR0059;與日俱積乃弟乃子頗䏻承襲遺規弗至踰禮¶
四方同門亦日來奔頗具執事是皆先生倡厚徳¶
於前故子弟門人知激勸於後不敢以薄自處重¶
<pb:KR4e0157_SBCK_001-107a>¶
𫉬罪於大君子之門也𫠦諭父師軍中羡餘銀兩¶
責其官賫送嗣子是執事哀死之情推及遺孤此¶
恩此德非特其子弟知感在門人小子佩刻亦殊¶
&KR0055;矣但父師嗣子方及四齡未有知識親弟守儉¶
守文守章繼子正憲欲代之言顧其中有願言而¶
不敢盡者生軰恃在舊愛敢代爲之言惟執事其¶
終聽焉父師兩廣事宜間嘗詢之幕士矣頗有䏻¶
悉其槩者謂奏凱之日禮有太平筵宴及慶賀贐¶
送之儀水夫門子供具中有情不得却與例不必¶
<pb:KR4e0157_SBCK_001-107b>¶
&KR0077;者收貯賞功𫠦謂之羡餘以作公賞之費成功¶
之後將歸乃總其賞功正數𫠦給公帑不過一萬¶
餘兩皆𤼵梧州矣正數之外有此羡餘仍命并𤼵¶
梧州從者又以沿途待命恐遲留日乆尚有不時¶
之需姑擕附以行俟隨地遣𤼵不意未至南安罹¶
此㓙變病革之晨親命僕隷檢遺書治行篋命賞¶
功官勞其勤勞而歸羡餘于公此實父師之治命¶
也當事者既匿其情不以告夫先生而先生又切¶
哀死之情篤遺孤之愛案官吏之請從合得之議¶
<pb:KR4e0157_SBCK_001-108a>¶
謂大臣驅馳王事身殞邉陲痛有餘哀禮當厚報¶
况物出羡餘受之不爲傷義故直以事斷而不疑¶
其爲&KR0059;其恩可謂厚矣特弟子登受之餘尚不免¶
扵惶惑盖以父師既有成命前日之歸是則今日¶
之受非矣苟不度義而&KR0059;受之恐拂死者之情終¶
無以白於地下也且子弟之事親平時一言罔敢¶
踰越况軍旅之事易簀之言顧忍違忘而&KR0059;受乎¶
夫可以與者大人之賜可以無取者父師之心取¶
之惟恐違死者之命而重生者之罪則又其子弟¶
<pb:KR4e0157_SBCK_001-108b>¶
𠂻由之情用是不避呵叱謹勒手状代爲先生布¶
并原銀五百三十二兩托叅隨州判龍光原義男¶
添貴送復臺下伏望驗𤼵公帑使存殁之心可以¶
質諸天地&KR0017;神是則先生無窮之賜幽明共戴之¶
恩也不勝冐犯殞悼之至¶
　　再謝儲谷泉書¶
寛畿不率弗祐於天遽奪我師之速黄髪乳口失¶
𫠦保哺皇皇然無𫠦歸時聞㓙計又恨未及相隨¶
以趨曵杖之歌天喪斯文後死者終弗與聞矣乎¶
<pb:KR4e0157_SBCK_001-109a>¶
既而奔喪貴溪馮哭之餘水漿不入於口奄奄氣¶
息若無復可生於人世矣間乃詢其後事乃知諸¶
君子殫心瘁力送死無憾而先生左右維持之力¶
居多愚以爲相知之情至此亦云足矣及凡𫠦經¶
歷舟未入境而執事之戒命巳先&KR0152;奠䖍慤雖有¶
司好徳之同而激勸之機不無𫠦自哀感何言僕¶
且&KR0059;告曰公慮吾主君家事也云云曰公慮吾主¶
君勲業未著云云已而朋友又&KR0059;相語曰公慟吾¶
夫子者悼其教未明於天下也云云生軰矍然而¶
<pb:KR4e0157_SBCK_001-109b>¶
起曰有是哉何公信愛之至有如此也噫天下之¶
愛吾夫子者有矣嘆之而巳矣信吾夫子者有矣¶
感之而巳矣孰有如吾執事精神心思周旋曲折¶
實以見之行事者乎必其平日相孚黙契有甚不¶
得巳者藏於其中是未可聲音笑貌爲也吾儕小¶
人自失𫠦恃遽恐吾道終底於阨塞不知天下大¶
君子有如先生者出於其間斯道雖重主盟得人¶
吾何以懼乎哉孟子曰然而無有乎爾則亦無有¶
乎爾今玆有乎爾矣今茲有乎爾矣於是自衢以¶
<pb:KR4e0157_SBCK_001-110a>¶
下順流而歸慷慨激亢無復爲兒女之情是先生¶
不言之教起我跛蹩扵顛躋之中吾當何以爲報¶
哉二月四日巳妥靈於堂乃弟乃子頗知自植四¶
方同門又日來至䘮事&KR0147;此議處不復敢逺嬰先¶
生之懐矣蕭尚賢事畧具汪公别&KR0083;并奉請教小¶
厮軰以小嫌構辭致煩案牘在先生寛仁之下當¶
必有䖏然是人亦無足過責者夫子用之𫠦謂畧¶
其全體之陋以用其一肢之䏻故其報死之情亦¶
如是而巳矣今&KR0082;望之大過是又若以其一肢之¶
<pb:KR4e0157_SBCK_001-110b>¶
得而復責其全體之失也難矣恃在推愛妄敢喋¶
喋荒悖不恭萬罪萬罪¶
　　喪紀　程煇¶
我師緒山先生編次陽明夫子家乗成煇受而讀¶
之作而嘆曰嗟乎天道報施善人抑何其不可測¶
邪方夫子之生也苦心妙悟以續如綫之道脉矣¶
乃僞學之謗不䏻弭倡義興師以殱謀畔之獨夫¶
矣乃　君側之惡不䏻去開誠布公不煩一旅以¶
格数百年&KR0018;固之黨矣乃當軸之忌不䏻回使其¶
<pb:KR4e0157_SBCK_001-111a>¶
身一日立乎　朝廷之上何其與世之落落也及¶
其沒也哭者盡哀祭者盡誠至今有弔其墓謁其¶
祠拜其家廟爲之太息流涕而不置者又何其得¶
衆之𪔂𪔂也竊惑焉先生進而教之曰是不可以¶
觀天人貞勝之機矣乎夫子之𫠦不䏻者時之艱¶
也人之勝也其𫠦&KR0014;者徳之孚也天之定也而又¶
何惑哉吾方裒祭文之不䏻盡録者屬子以終事¶
焉蓋文固有畧者矣將人之祭于地與就其家而¶
祭焉者皆其實徳𫠦感而人情之𫠦不&KR0014;巳者顧¶
<pb:KR4e0157_SBCK_001-111b>¶
可畧而不書乎子其掲日月為序凡顯而公卿㣲¶
而庶人有舉必書庶乎定者可考而見且使我後¶
之人知夫子有不待生而存不隨死而㓕者良在¶
此而不在彼也煇避席曰敬聞命矣作䘮紀¶
夫子以戊子仲冬之丁卯卒于南安府青龍舖輿¶
止南埜驛越四日爲季冬庚午門人廣東布政王¶
大用推官周積舉人劉&KR0022;采寔敦後事副使張思¶
聦率属吏知府王世芳同知何瑶大&KR0067;知縣葉章¶
府學訓導楊登玉王圭陳守道庠生張&KR0807;李節王¶
<pb:KR4e0157_SBCK_001-112a>¶
輅王輔等哭奠乃殮殮已署上猶縣事經歷許同¶
朝崇義知縣祝澍南康教諭管輔訓導劉森庠生¶
劉爵等千户劉環俞春周祥門人知府王鑾陽克¶
慎鄕約王秉言各就位&KR0152;奠¶
壬申櫬抵贛州府水西驛提督都御史汪鋐同知¶
何瑶推官陸府檢校唐本鄊宦宋元指揮錢堂知¶
事郭鉞千百户何湧江馬昻吳倫譚景受卜福嚴¶
述王寧王憲潘鈺余洪畢祥楊守武昌千户𫠦指¶
揮陳偉門人郎中劉寅都指揮同知余恩庠生易¶
<pb:KR4e0157_SBCK_001-112b>¶
紹宣李喬崇李挺李憲何進隆何進徳曾廷珂曾¶
廷璉黄譜&KR0058;教王槐宻王振朝劉鳳月劉天錫劉¶
瞬彭遇貴謝天表謝天眷桂士元桂薫𡊮㤗張鏜¶
汪梅周蘭宋金雷銳雷兊應辰鍾振俞鶚湯偉杜¶
相黄鏊各就位哭奠張思聦周積又各特舉焉¶
丁丑櫬抵吉安府螺川驛僉事陳璧知府張漢同¶
知張烈通判蔣英林春澤推官周在廬陵知縣常¶
序署㤗和縣事知事汪仲縣丞劉綸主簿莊伯瑶¶
典史李江教諭林文焯訓導金玥張旦吉水縣丞¶
<pb:KR4e0157_SBCK_001-113a>¶
楊伯謙主簿辛仲實萬安主簿楊廷蘭信豐指揮¶
同知林節鄉宦尚書羅欽順副使羅欽徳副都御¶
史羅欽忠門人御史王時柯庠生蕭寵蕭榮王舜¶
鵬𡊮登應羅綗謝廷昭周文甫王惠廸劉徳藍瑜¶
龍潢龍漸幕吏龍光各就位哭奠¶
戊子櫬抵臨江府蒲灘驛同知宇賔通判林元推¶
官俞振強靖江知縣陳府新淦縣丞唐和主簿王¶
綸教諭向欽訓導從介各就位哭奠¶
辛卯櫬抵南昌府南浦驛建安府鎮國將軍宸洪¶
<pb:KR4e0157_SBCK_001-113b>¶
太監&KR0058;鑑御史儲良材叅政葉溥李緋叅議鍾雲¶
瑞副使趙淵僉事陳璧王暐吳瀚陳端甫都指揮¶
僉事劉璽王寜崔昻府學教授廖廷臣訓導范昌¶
期張琚譚倬廖金新建縣學教諭劉環訓導梁子¶
鍾何樂南昌縣學訓導邢寛庠生崔嵩陶潮劉伯¶
盛舒㤗武進鄒輗鄉宦副都御史熊浹布政胡訓¶
副使劉伯秀知府張元春御史涂相郎中張欽主¶
事張鏊進士熊汲檢校張黙通判萬奎閔魯知縣¶
余琪聶儀楊璋甘栢胡大化舉人丁夔門人裘衍¶
<pb:KR4e0157_SBCK_001-114a>¶
張良才張召魏良噐魏价萬世芳鄒賔齊昇周麟¶
黄鍾鍾文奎艾鐸安仁縣桂宸桂宫桂容桂軏孫¶
鋹孫鈞吉安府曾偉噐報効生員陳文榮承差劉¶
昻鄉民蕭華李延祥程玉石陳本道髙顯彰劉珏¶
楊文嚴洪徐榿杜秉文王欽各就位哭奠葉&KR0270;趙¶
淵王暐張元春齊昇又各特舉焉¶
&KR0010;巳丑正月庚子櫬𤼵南昌府自儲大夫以下凡¶
百有位越百姓里居市兒巷婦哭而送者載道風¶
迅不可帆又不可纜而前也儲大夫撫之曰先生¶
<pb:KR4e0157_SBCK_001-114b>¶
豈有懐邪越中子弟門人泣而迎者延首跂足而¶
徯至者盖有日矣湏&KR0119;反風若或使之遂行丙午¶
餘干縣主簿陳瑢教諭林秀訓導趙珊𫝊諮萬年¶
縣主簿龍光相安仁和縣主簿鄒軿訓導周鐸黄¶
選庠生桂輿蒲田縣廖大璧貴溪知縣方克主簿¶
錢珊典史馮璁教諭謝烱庠生丘民節宋廷豸葉¶
可乆葉可大許文明鉛山主簿戚鏜鄉宦大學士¶
費宏尚書汪俊各就位&KR0152;奠先是緒山龍溪二先¶
生將赴　廷對聞先生將還逆之嚴灘忽得訃音¶
<pb:KR4e0157_SBCK_001-115a>¶
相向慟哭疑于服制作師服問厥既成服兼程趨¶
廣信訃告同門會先生嗣子正憲至自越至是同¶
遇先生之櫬于貴溪哭之幾絶書遇喪哀感以寄¶
懐云¶
癸丑櫬抵廣信府葛陽驛知府趙燁同知盧元愷¶
通判曾大有龍綱舉人劉偉玉山知縣吕應陽教¶
諭霍重庠生鄭世遷李材程松葉廷秀徐森常山¶
縣丞殷學夔各就位哭奠儲良材又檄吕應陽而¶
特舉焉夫子弟守儉守文門人欒恵黄洪李洪范¶
<pb:KR4e0157_SBCK_001-115b>¶
引年柴鳳會櫬于玉山¶
辛酉櫬抵衢州府上杭驛同知楊文奎通判簡閱¶
推官李翔西安知縣林鍾門人欒恵黄㫬何倫王¶
修林文瓊徐霈蔣蘭金華府通判高鳳蘭溪縣主¶
簿髙禹教諭朱驥訓導胡奕　輝門人應典嚴州¶
府推官程淳桐廬縣主簿屠繼祖各就位哭奠¶
丁卯櫬抵杭州府浙江驛布政潘旦劉節叅政胡¶
纉宗葉寛叅議萬廷彩龎浩按察使葉&KR0270;副使𫝊¶
鑰萬潮党以平何鰲汪金僉事孫元巴思明梁世¶
<pb:KR4e0157_SBCK_001-116a>¶
驃江良材林茂竹都指揮使劉宗偉都指揮僉事¶
李節劉翶孫仁王佐杭州府推官劉望之府學教¶
授陶賀仁和縣主簿曹官冨陽縣主簿李珎教諭¶
黄寜訓導程大有王&KR0073;莆人知縣黄銘介子黄中¶
百户施經各就位哭奠¶
庚午櫬抵越城奠于明堂御史陳世輔王化分守¶
龎浩紹興知府洪珠同知孔庭訓通判陸逺洪晳¶
推官喻希禮府學訓導舒哲陳箴林文斌曽昇會¶
稽知縣王文儒教諭張槩訓導詹詔山隂知縣楊¶
<pb:KR4e0157_SBCK_001-116b>¶
<pb:KR4e0157_SBCK_001-116b>¶
指同知劉鏜指揮僉事楊基廣州府右衛指揮僉¶
事武鑾南昌衛指揮僉事趙昇廣州府前衛舎人¶
孫紹英各就位哭奠洪珠欒恵又各特舉焉劉鏜¶
楊基武欒龍光咸以營護至越時將告歸緒山先¶
生書稽山感别卷贈之因寓書江廣諸當道盖徳¶
其䖍于襄大事也¶
仲冬癸卯奉夫子櫬窆于越城南三十里之髙村¶
會塟者數千人副都御史王堯封御史端廷赦陳¶
世輔梁尚徳萬潮黄卿萬廷彩龎浩𫝊鑰党以平¶
<pb:KR4e0157_SBCK_001-117a>¶
汪金區越梁世驃江良材林茂竹王臣劉宗仁李¶
節劉翶孫仁洪珠孔庭訓洪晳杭州知府婁世徳¶
同知楊文昇通判周忠劉坎濬推官劉望之運同¶
錢瀾副使李信判官林同方禾錢塘知縣王橋㑹¶
稽知縣王文儒山隂縣丞應佐餘姚主簿彭英典¶
史劉文聦教諭徐銳訓導謝賢陳元廣東御史何¶
豳布政邵銳姻人大學士謝遷尚書韓&KR0022;問編修¶
周文燭御史毛鳯都御史胡東臯叅政汪惇副使¶
吳便司馬公輊僉事汪克章沈欽司馬相韓明知¶
<pb:KR4e0157_SBCK_001-117b>¶
府陸寧金椿運同徐冕知縣宋&KR0270;金謐陶天祐劉¶
瀚田惟立徐璽徐俊民吳昊葉信汪佀穀周大經¶
周文熯胡瀛陳廷華知縣王軾鄕生錢繼先王廷¶
輔王文軒夏文琳何炫徐應周大賚髙隆友生尚¶
書伍文定侍郎楊大章陳筐嚴毅楊霓楊譽知府¶
吳叙㢘使韓㢘邵蕡徐彬鄒鵠貟外郎張璿施信¶
史伯敏王代于震朱梁晚生僉事汪應軫知府朱¶
衮李節郎中胡廷禄陳良謨主事葉良佩田汝成¶
王度王漸逵王一和王文訓王文輈王文輅王文¶
<pb:KR4e0157_SBCK_001-118a>¶
輹良直費思義門人大學士方獻夫侍郎黄綰編¶
修歐陽徳給事中魏良弼李逢行人薛侃應大桂¶
郎中鄒守益貟外郎藍渠主事潘頴黄宗明翁萬¶
逹石簡胡經叅政萬潮副使蕭鳴鳯叅議王洙博¶
士馬明衡監丞趙顯榮𦔳教王崑薛僑知縣薛宗¶
鎧周桐孫㻍劉本劉樽諸訓諸陽諸守忠舉人諸¶
大綱楊汝榮金佩金克厚僉事韓柱主事顧敦復¶
胡冲徐沂徐楷徐潞葉鍇徐霈張津錢翀錢翶錢¶
祚詔凌世華朱箎龔&KR0270;龔漸貟外郎龔芝杜應豸¶
<pb:KR4e0157_SBCK_001-118b>¶
縣丞朱&KR0807;周應損秦輗章乾楊柱從弟王守第各¶
就位哭奠嗚呼喪紀作則有孚惠我徳者固美而¶
必章而有孚惠我心者亦盛而必傳讀是編者毋¶
但曰雷陽㓂公之竹而巳也¶
<pb:KR4e0157_SBCK_001-119a>¶
<pb:KR4e0157_SBCK_001-120a>¶
#+PROPERTY: JUAN 1
#+PROPERTY: FILE SB04n0432-001王文成公全書傳習錄-卷第一.
<pb:KR4e0157_SBCK_001-121a>¶
王文成公全書卷之一¶
　　語錄(一/傳習錄上)¶
　　先生於大學格物諸說悉以舊本爲正蓋先¶
　　儒所謂誤本者也愛始聞而駭旣而疑已而¶
　　殫精竭思參五錯縱以質於先生然後知先¶
　　生之說若水之寒若火之熱斷斷乎百世以¶
　　俟聖人而不惑者也先生明睿天授然和樂¶
　　坦易不事邉幅人見其少時豪邁不覊又嘗¶
　　泛濫於詞章出入二氏之學驟聞是說皆目¶
<pb:KR4e0157_SBCK_001-121b>¶
　　以爲立異好奇漫不省究不知先生居夷三¶
　　載處困飬静精一之功固已超入聖域粹然¶
　　大中至正之歸矣愛朝夕炙門下但見先生¶
　　之道即之若易而仰之愈高見之若粗而探¶
　　之愈精就之若近而造之愈益無窮十餘年¶
　　來竟未&KR0014;窺其藩籬世之君子或與先生僅¶
　　交一面或猶未聞其謦欬或先懐忽易憤激¶
　　之心而&KR0205;欲於立談之間傳聞之說臆斷懸¶
　　度如之何其可得也從遊之士聞先生之敎¶
<pb:KR4e0157_SBCK_001-122a>¶
　　徃徃得一而遺二見其牝牡驪黄而棄其所¶
　　謂千里者故愛備錄平日之所聞私以示夫¶
　　同志相與考而正之庶無負先生之敎云門¶
　　人徐愛書¶
愛問在親民朱子謂當作新民後章作新民之文¶
　似亦有㨿先生以爲宜從舊本作親民亦有所¶
　㨿否先生曰作新民之新是自新之民與在新¶
　民之新不同此豈足爲㨿作字&KR0077;與親字相對¶
　然非親字義下面治國平天下處皆於新字無¶
<pb:KR4e0157_SBCK_001-122b>¶
　𤼵明如云君子賢其賢而親其視小人樂其樂¶
　而利其利如保赤子民之所好好之民之所惡¶
　惡之此之謂民之父母之𩔖皆是親字意親民¶
　猶孟子親親仁民之謂親之即仁之也百姓不¶
　親舜使𢍆爲司徒敬敷五敎所以親之也堯典¶
　克明峻德便是明明德以親九族至平章協和¶
　便是親民便是明明德於天下又如孔子言修¶
　巳以安百姓修巳便是明明德安百姓便是親¶
　民說親民便是兼敎飬意說新民便覺偏了¶
<pb:KR4e0157_SBCK_001-123a>¶
愛問知止而後有定朱子以爲事事物物皆有定¶
　理似與先生之說相戾先生曰於事事物物上¶
　求至善&KR0077;是義外也至善是心之本體只是明¶
　明德到至精至一處便是然亦未嘗離&KR0077;事物¶
　本註所謂盡夫天理之極而無一毫人欲之私¶
　者得之¶
愛問至善只求諸心恐於天下事理有不䏻盡先¶
　生曰心即理也天下又有心外之事心外之理¶
　乎愛曰如事父之孝事君之忠交友之信治民¶
<pb:KR4e0157_SBCK_001-123b>¶
　之仁其間有許多理在恐亦不可不察先生嘆¶
　曰此說之蔽久矣豈一語所&KR0014;悟今姑就所問¶
　者言之且如事父不成去父上求箇孝的理事¶
　君不成去君上求箇忠的理交友治民不成去¶
　友上民上求箇信與仁的理都只在此心心即¶
　理也此心無私欲之蔽即是天理不須外面添¶
　一分以此純乎天理之心發之事父便是孝發¶
　之事君便是忠發之交友治民便是信與仁只¶
　在此心去人欲存天理上用功便是愛曰聞先¶
<pb:KR4e0157_SBCK_001-124a>¶
　生如此說愛已&KR0116;有省悟處但舊說纒於胸中¶
　尚有未脫然者如事父一事其間温淸定省之¶
　𩔖有許多節目不亦須講求否先生曰如何不¶
　講求只是有箇頭腦只是就此心去人欲存天¶
　理上講求就如講求冬温也只是要盡此心之¶
　孝恐怕有一毫人欲間雜講求夏淸也只是要¶
　盡此心之孝恐怕有一毫人欲間雜只是講求¶
　得此心此心若無人欲純是天理是箇誠於孝¶
　親的心冬時自然思量父母的寒便自要去求¶
<pb:KR4e0157_SBCK_001-124b>¶
　筒温的道理夏時自然思量父的熱便自要去¶
　求箇凊的道理這都是那誠孝的心發出來的¶
　條件&KR0077;是須有這誠孝的心然後有這條件發¶
　出來譬之樹木這誠孝的心便是根許多條件¶
　便是枝葉須先有根然後有枝葉不是先㝷了¶
　枝葉然後去種根禮記言孝子之有深愛者必¶
　有和氣有和氣者必有愉色有愉色者必有婉¶
　容須是有箇深愛做根便自然如此¶
鄭朝朔問至善亦須有從事物上求者先生曰至¶
<pb:KR4e0157_SBCK_001-125a>¶
　善只是此心純乎天理之極便是更於事物上¶
　怎生求且試說幾件看朝朔曰且如事親如何¶
　而爲温淸之節如何而爲奉飬之宜須求箇是¶
　當方是至善所以有學問思辯之功先生曰若¶
　只是溫淸之節奉飬之宜可一日二日講之而¶
　盡用得甚學問思辯惟於溫凊時也只要此心¶
　純乎天理之極奉飬時也只要此心純乎天理¶
　之極此則非有學問思辯之功將不免於毫𨤲¶
　千里之繆所以雖在聖人猶加精一之訓若只¶
<pb:KR4e0157_SBCK_001-125b>¶
　是那㱔儀節求得是當便謂至善卽如今扮戯¶
　子扮得許多温凊奉飬的儀節是當亦可謂之¶
　至善矣愛於是日又有省¶
愛因未㑹先生知行合一之訓與宗賢惟賢徃復¶
　辯論未䏻决以問於先生先生曰試舉看愛曰¶
　如今人儘有知得父當孝兄當弟者却不䏻孝¶
　不䏻弟便是知與行分明是兩件先生曰此巳¶
　被私欲隔斷不是知行的本體了未有知而不¶
　行者知而不行只是未知聖賢敎人知行正是¶
<pb:KR4e0157_SBCK_001-126a>¶
　要復那本體不是着你只恁的便罷故大學指¶
　箇真知行與人㸔說如好好色如惡惡臭見好¶
　色屬知好好色屬行只見那好色時巳自好子¶
　不是見了後又立箇心去好聞惡臭屬知惡惡¶
　臭屬行只聞那惡臭時已自惡了不是聞了後¶
　别立箇心去惡如鼻塞人雖見惡臭在前鼻中¶
　不曾聞得便亦不甚惡亦只是不曾知臭就如¶
　稱某人知孝某人知弟必是其人已曾行孝行¶
　弟方可稱他知孝知弟不成只是曉得說些孝¶
<pb:KR4e0157_SBCK_001-126b>¶
　弟的話便可稱爲知孝弟又如知痛必已自痛¶
　了方知痛知寒必巳自寒了知饑必巳自饑了¶
　知行如何分得開此便是知行的本體不曾有¶
　私意隔斷的聖人敎人必要是如此方可謂之¶
　知不然只是不曾知此&KR0077;是何等𦂳切着實的¶
　工夫如今苦苦定要說知行做兩箇是甚麽意¶
　某要說做一箇是甚麽意若不知立言宗㫖只¶
　管說一箇兩箇亦有甚用愛曰古人說知行做¶
　兩箇亦是要人見箇分曉一行做知的功夫一¶
<pb:KR4e0157_SBCK_001-127a>¶
　行做行的功夫即功夫始有下落先生曰此&KR0077;¶
　失了古人宗㫖也某嘗說知是行的主意行是¶
　知的功夫知是行之始行是知之成若㑹得時¶
　只說一箇知已自有行在只說一箇行已自有¶
　知在古人所以旣說一箇知又說一箇行者只¶
　爲世間有一種人懵懵懂懂的任意去做全不¶
　解思惟省察也只是箇㝠行妄作所以必說箇¶
　知方&KR0138;行得是又有一種人茫茫蕩蕩懸空去¶
　田索全不肯着實躬行也只是箇揣摸影響所¶
<pb:KR4e0157_SBCK_001-127b>¶
　以必說一箇行方&KR0138;知得真此是古人不得已¶
　&KR0024;偏救弊的說話若見得這箇意時卽一言而¶
　足今人&KR0077;就將知行分作兩件去做以爲必先¶
　知了然後䏻行我如今且去講習討論做知的¶
　工夫待知得真了方去做行的工夫故遂終身¶
　不行亦遂終身不知此不是小病痛其來已非¶
　一日矣某今說箇知行合一正是對病的藥又¶
　不是某鑿空杜撰知行本體原是如此今若知¶
　得宗㫖時即&KR0003;兩箇亦不妨亦只是一箇若不¶
<pb:KR4e0157_SBCK_001-128a>¶
　㑹宗㫖便說一箇亦濟得甚事只是閒說話¶
愛問昨聞先生止至善之敎已&KR0116;功夫有用力處¶
　但與朱子格物之訓思之終不䏻合先生曰格¶
　物是止至善之功旣知至善即知格物矣愛曰¶
　昨以先生之敎推之格物之說似亦見得大略¶
　但朱子之訓其於書之精一論語之博約孟子¶
　之盡心知性皆有所證㩀以是未&KR0014;釋然先生¶
　曰子夏篤信聖人曾子反求諸已篤信固亦是¶
　然不如反求之切今旣不得於心安可狃於舊¶
<pb:KR4e0157_SBCK_001-128b>¶
　聞不求是當就如朱子亦尊信程子至其不得¶
　於心處亦何嘗苟從精一博約盡心本自與吾¶
　說脗合但未之思耳朱子格物之訓未免牽合¶
　附㑹非其本㫖精是一之功博是約之功曰仁¶
　旣明知行合一之說此可一言而喻盡心知性¶
　知天是生知安行事存心飬性事天是學知利¶
　行事夭夀不貳修身以俟是困知勉行事朱子¶
　錯訓格物只爲倒㸔了此意以盡心知性爲物¶
　格知至要初學便去做生知安行事如何做得¶
<pb:KR4e0157_SBCK_001-129a>¶
　愛問盡心知性何以爲生知安行先生曰性是¶
　心之體天是性之原盡心即是盡性惟天下至¶
　誠爲䏻盡其性知天地之化育存心者心有未¶
　盡也知天如知州知縣之知是自巳分上事巳¶
　與天爲一事天如子之事父臣之事君須是恭¶
　敬奉承然後䏻無失尚與天爲二此便是聖賢¶
　之别至於夭夀不貳其心乃是敎學者一心爲¶
　善不可以窮通夭夀之故便把爲善的心變動¶
　了只去修身以俟命見得窮通夀夭有箇命在¶
<pb:KR4e0157_SBCK_001-129b>¶
　我亦不必以此動心事天雖與天爲二已自見¶
　得箇天在面前俟命便是未曾見面在此等候¶
　相似此便是初學立心之始有箇困勉的意在¶
　今&KR0077;倒做了所以使學者無下手處愛曰昨聞¶
　先生之敎亦影影見得功夫須是如此今聞此¶
　說益無可疑愛昨曉思格物的物字即是事字¶
　皆從心上說先生曰然身之主宰便是心心之¶
　所發便是意意之本體便是知意之所在便是¶
　物如意在於事親即事親便是一物意在於事¶
<pb:KR4e0157_SBCK_001-130a>¶
　君即事君便是一物意在於仁民愛物即仁民¶
愛物便是一物意在於視聽言動即視聽言動¶
　便是一物所以某說無心外之理無心外之物¶
　中庸言不誠無物大學明明德之功只是箇誠¶
　意誠意之功只是箇格物¶
先生又曰格物如孟子大人格君心之格是去其¶
　心之不正以全其本體之正但意念所在即要¶
　去其不正以全其正卽無時無處不是存天理¶
　卽是窮理天理卽是明德窮理卽是明明德¶
<pb:KR4e0157_SBCK_001-130b>¶
又曰知是心之本體心自然㑹知見父自然知孝¶
　見兄自然知弟見孺子入井自然知惻隱此便¶
　是良知不假外求若良知之發更無私意障碍¶
　即所謂充其惻隱之心而仁不可勝用矣然在¶
　常人不䏻無私意障碍所以須用致知格物之¶
　功勝私復理即心之良知更無障碍得以充塞¶
　流行便是致其知知致則意誠¶
愛問先生以博文爲約禮功夫深思之未&KR0014;得略¶
　請開示先生曰禮字卽是理字理之發見可見¶
<pb:KR4e0157_SBCK_001-131a>¶
　者謂之文文之隱微不可見者謂之理只是一¶
　物約禮只是要此心純是一箇天理要此心純¶
　是天理須就理之發見處用功如發見於事親¶
　時就在事親上學存此天理發見於事君時就¶
　在事君上學存此天理發見於處富貴貧賤時¶
　就在處富貴貧賤上學存此天理發見於處患¶
　難夷狄時就在處患難夷狄上學存此天理至¶
　於作止語黙無處不然隨他發見處即就那上¶
　面學箇存天理這便是博學之於文便是約禮¶
<pb:KR4e0157_SBCK_001-131b>¶
　的功夫博文即是惟精約禮即是惟一¶
愛問道心常爲一身之主而人心毎聽命以先生¶
　精一之訓推之此語似有弊先生曰然心一也¶
　未雜於人謂之道心雜以人僞謂之人心人心¶
　之得其正者即道心道心之失其正者即人心¶
　初非有二心也程子謂人心即人欲道心即天¶
　理語若分析而意實得之今曰道心爲主而人¶
　心聽命是二心也天理人欲不並立安有天理¶
　爲主人欲又從而聽命者¶
<pb:KR4e0157_SBCK_001-132a>¶
愛問文中子韓退之先生曰退之文人之雄耳文¶
　中子賢儒也後人徒以文詞之故推尊退之其¶
　實退之去文中子逺甚愛問何以有擬經之失¶
　先生曰擬經恐未可盡非且說後世儒者著述¶
　之意與擬經如何愛曰世儒著述近名之意不¶
　無然期以明道擬經純若爲名先生曰著述以¶
　明道亦何𫠦効法曰孔子刪述六經以明道也¶
　先生曰然則擬經獨非効法孔子乎愛曰著述¶
　即於道有𫠦發明擬經似徒擬其迹恐於道無¶
<pb:KR4e0157_SBCK_001-132b>¶
　&KR0024;先生曰子以明道者使其反朴還淳而見諸¶
　行事之實乎抑將美其言辭而徒以譊譊於世¶
　也天下之大亂由虛文勝而實行衰也使道明¶
　於天下則六經不必述刪述六經孔子不得巳¶
　也自伏羲畫卦至於文王周公其間言易如連¶
　山歸藏之屬紛紛籍籍不知其幾易道大亂孔¶
　子以天下好文之風日盛知其說之將無紀極¶
　於是取文王周公之說而賛之以爲惟此爲得¶
　其宗於是紛紛之說盡廢而天下之言易者始¶
<pb:KR4e0157_SBCK_001-133a>¶
　一書詩禮樂春秋皆然書自典謨以後詩自二¶
　南以降如九丘八索一切&KR0075;哇逸蕩之詞蓋不¶
　知其幾千百篇禮樂之名物度數至是亦不可¶
　勝窮孔子皆刪削而述正之然後其說始廢如¶
　書詩禮樂中孔子何嘗加一語今之禮記諸說¶
　皆後儒附㑹而成巳非孔子之舊至於春秋雖¶
　稱孔子作之其實皆魯史舊文𫠦謂筆者筆其¶
　舊𫠦謂削者削其繁是有减無增孔子述六經¶
　懼繁文之亂天下惟簡之而不得使天下務去¶
<pb:KR4e0157_SBCK_001-133b>¶
　其文以求其實非以文敎之也春狄以後繁文¶
　益盛天下益亂始皇焚書得罪是出於私意又¶
　不合焚六經若當時志在明道其諸反經叛理¶
　之說悉取而焚之亦正暗合刪述之意自秦漢¶
　以降文又日盛若欲盡去之斷不&KR0014;去只宜取¶
　法孔子錄其近是者而表章之則其諸恠悖之¶
　說亦宜漸漸自廢不知文中子當時擬經之意¶
　如何某切深有取於其事以爲聖人復起不䏻¶
　易也天下所以不治只因文盛實衰人出巳見¶
<pb:KR4e0157_SBCK_001-134a>¶
　新奇相高以眩俗取譽徒以亂天下之聰明塗¶
　天下之耳目使天下靡然爭務修餙文詞以求¶
　知於世而不復知有敦本尚實反朴還淳之行¶
　是皆著述者有以啓之愛曰著述亦有不可缺¶
　者如春秋一經若無左傳恐亦難曉先生曰春¶
　秋必待傳而後明是歇後謎語矣聖人何苦爲¶
　此艱深隱晦之詞左傳多是魯史舊文若春秋¶
　須此而後明孔子何必削之愛曰伊川亦云傳¶
　是案經是斷如書弑某君伐某國若不明其事¶
<pb:KR4e0157_SBCK_001-134b>¶
　恐亦難斷先生曰伊川此言恐亦是相沿世儒¶
　之說未得聖人作經之意如書弑君即弑君便¶
　是罪何必更問其弑君之詳征伐當自天子出¶
　書伐國即伐國便是罪何必更問其伐國之詳¶
　聖人述六經只是要正人心只是要存天理去¶
　人欲於存天理去人欲之事則嘗言之或因人¶
　請問各隨分量而說亦不肯多道恐人專求之¶
　言語故曰予欲無言若是一切縱人欲滅天理¶
　的事又安肯詳以示人是長亂導奸也故孟子¶
<pb:KR4e0157_SBCK_001-135a>¶
　云仲尼之門無道桓文之事者是以後世無傳¶
　焉此便是孔門家法世儒只講得一箇伯者的¶
　學問𫠦以要知得許多隂謀詭計純是一片功¶
　利的心與聖人作經的意思正相反如何思量¶
　得通因嘆曰此非逹天德者未易與言此也又¶
　曰孔子云吾猶及史之闕文也孟子云盡信書¶
　不如無書吾於武成取二三策而已孔子刪書¶
　於唐虞夏四五百年間不過數篇豈更無一事¶
　而所述止此聖人之意可知矣聖人只是要刪¶
<pb:KR4e0157_SBCK_001-135b>¶
　去繁文後儒&KR0077;只要添上愛曰聖人作經只是¶
　要去人欲存天理如五伯以下事聖人不欲詳¶
　以示人則誠然矣至如堯舜以前事如何略不¶
　少見先生曰羲黄之世其事濶踈傳之者鮮矣¶
　此亦可以想見其時全是淳龎朴素略無文采¶
　的氣象此便是太古之治非後世可及愛曰如¶
　三墳之𩔖亦有傳者孔子何以刪之先生曰縱¶
　有傳者亦於世變漸非𫠦宜風氣益開文采日¶
　勝至於周末雖欲變以夏商之俗巳不可挽况¶
<pb:KR4e0157_SBCK_001-136a>¶
　唐虞乎又况羲黃之世乎然其治不同其道則¶
　一孔子於堯舜則祖述之於文武則憲章之文¶
　武之法即是堯舜之道但因時致治其設施政¶
　令巳自不同即夏商事業施之於周巳有不合¶
　故周公思兼三王其有不合仰而思之夜以繼¶
　日况太古之治豈復&KR0014;行斯固聖人之𫠦可略¶
　也又曰專事無爲不&KR0014;如三王之因時致治而¶
　必欲行以太古之俗即是佛老的學術因時致¶
　治不&KR0014;如三王之一本於道而以功利之心行¶
<pb:KR4e0157_SBCK_001-136b>¶
　之即是伯者以下事業後世儒者許多講來講¶
　去只是講得箇伯術¶
又曰唐虞以上之治後世不可復也略之可也三¶
　代以下之治後世不可法也削之可也惟三代¶
　之治可行然而世之論三代者不明其本而徒¶
　事其末則亦不可復矣¶
愛曰先儒論六經以春秋爲史史專記事恐與五¶
　經事體終或稍異先生曰以事言謂之史以道¶
　言謂之經事即道道即事春秋亦經五經亦史¶
<pb:KR4e0157_SBCK_001-137a>¶
　易是包犧氏之史書是堯舜以下史禮樂是¶
　三代史其事同其道同安有𫠦謂異¶
又曰五經亦只是史史以明善惡示訓戒善可爲¶
　訓者特存其迹以示法惡可爲戒者存其戒而¶
　削其事以杜奸愛曰存其迹以示法亦是存天¶
　理之本然削其事以杜奸亦是遏人欲於將萌¶
　否先生曰聖人作經固無非是此意然又不必¶
　泥着文句愛又問惡可爲戒者存其戒而削其¶
　事以杜奸何獨於詩而不刪鄭衞先儒謂惡者¶
<pb:KR4e0157_SBCK_001-137b>¶
　可以懲創人之逸志然否先生曰詩非孔門之¶
　舊本矣孔子云放鄭聲鄭聲&KR0075;又曰惡鄭聲之¶
　亂雅樂也鄭衞之音亡國之音也此是孔門家¶
　法孔子𫠦定三百篇皆𫠦謂雅樂皆可奏之郊¶
　廟奏之郷黨皆𫠦以宣暢和平涵泳德性移風¶
　易俗安得有此是長&KR0075;導奸矣此必秦火之後¶
　世儒附㑹以足三百篇之數蓋&KR0075;泆之詞世俗¶
　多𫠦喜傳如今閭巷皆然惡者可以懲創人之¶
　逸志是求其說而不得從而爲之辭¶
<pb:KR4e0157_SBCK_001-138a>¶
愛因舊說汨沒始聞先生之敎實是駭愕不定無¶
　入頭處其後聞之既乆漸知反身實踐然後始¶
信先生之學爲孔門嫡傳&KR0213;是皆傍蹊小徑斷¶
　港絶河失如說格物是誠意的工夫明善是誠¶
身的工夫窮理是盡性的工夫道問學是尊德¶
　性的工夫博文是約禮的工夫惟精是惟一的¶
　工夫諸如此類始皆落落難合其後思之既乆¶
　不&KR0116;手舞足蹈¶
　　　右曰仁所錄¶
<pb:KR4e0157_SBCK_001-138b>¶
陸澄問主一之功如讀書則一心在讀書上接客¶
　則一心在接客上可以爲主一乎先生曰好色¶
　則一心在好色上好貨則一心在好貨上可以¶
　爲主一乎是𫠦謂逐物非主一也主一是專主¶
　一箇天理¶
問立志先生曰只念念要存天理即是立志&KR0014;不¶
　忘乎此乆則自然心中凝聚猶道家𫠦謂結聖¶
　胎也此天理之念常存馴至於美大聖神亦只¶
　從此一念存飬擴充去耳¶
<pb:KR4e0157_SBCK_001-139a>¶
日間工夫&KR0116;紛擾則静坐覺&KR0180;㸔書則且㸔書是¶
　亦因病而藥¶
處朋友務相下則得益相上則損¶
孟源有自是好名之病先生屢責之一日警責方¶
　巳一友自陳日來工夫請正源從傍曰此方是¶
　㝷着源舊時家當先生曰爾病又發源色變議¶
　擬欲有𫠦辨先生曰爾病又𤼵因喻之曰此是¶
　汝一生大病根譬如方丈地内種此一大樹雨¶
　露之滋土脉之力只滋飬得這箇大根四傍縱¶
<pb:KR4e0157_SBCK_001-139b>¶
　要種㱔嘉榖上面&KR0013;此樹葉遮覆下面&KR0013;此樹¶
　根盤結如何生長得成湏用伐去此樹纎根勿¶
　留方可種植嘉種不然任汝耕耘培壅只是滋¶
　飬得此根¶
問後世著述之多恐亦有亂正學先生曰人心天¶
　理渾然聖賢筆之書如寫真傳神不過示人以¶
　形狀大略使之因此而討求其真耳其精神意¶
　氣言𥬇動止固有𫠦不䏻傳也後世著述是又¶
　將聖人𫠦畫摹倣謄寫而妄自分析加增以逞¶
<pb:KR4e0157_SBCK_001-140a>¶
　其技其失真愈逺矣¶
問聖人應變不窮莫亦是預先講求否先生曰如¶
　何講求得許多聖人之心如明鏡只是一箇明¶
　則隨感而應無物不照未有已徃之形尚在未¶
照之形先具者若後世𫠦講&KR0077;是如此是以與¶
　聖人之學大背周公制禮作樂以文天下皆聖¶
　人𫠦䏻爲堯舜何不盡爲之而待於周公孔子¶
　刪述六經以詔萬世亦聖人𫠦䏻爲周公何不¶
　先爲之而有待於孔子是知聖人遇此時方有¶
<pb:KR4e0157_SBCK_001-140b>¶
　此事只怕鏡不明不怕物來不䏻照講求事變¶
　亦是照時事然學者却須先有箇明的工夫學¶
　者惟患此心之未&KR0014;明不患事變之不䏻盡曰¶
　然則𫠦謂冲漠無朕而萬象森然已具者其言¶
　何如曰是說本自好只不善㸔亦便有病痛¶
義理無定在無窮盡吾與子言不可以少有𫠦得¶
　而遂謂止此也再言之十年二十年五十年未¶
　有止也他日又曰聖如堯舜然堯舜之上善無¶
　盡惡如桀紂然桀紂之下惡無盡使桀紂未死¶
<pb:KR4e0157_SBCK_001-141a>¶
　惡寜止此乎使善有盡&KR4175;文王何以望道而未¶
　之見¶
問靜時亦&KR0116;意思好才遇事便不同如何先生曰¶
　是徒知静飬而不用克巳工夫也如此臨事便¶
　要傾倒人須在事上磨方立得住方䏻靜亦定¶
　動亦定¶
問上逹工夫先生曰後儒敎人&KR0138;渉精微便謂上¶
　逹未當學且說下學是分下學上逹爲二也夫¶
　目可得見耳可得聞口可得言心可得思者皆¶
<pb:KR4e0157_SBCK_001-141b>¶
　下學也目不可得見耳不可得聞口不可得言¶
　心不可得思者上逹也如木之栽培灌漑是下¶
　學也至於日夜之𫠦息條逹暢茂乃是上逹人¶
　安䏻預其力哉故凡可用功可告語者皆下學¶
　上逹只在下學裏凡聖人𫠦說雖極精微俱是¶
　下學學者只從下學裏用功自然上逹去不必¶
　别㝷箇上逹的工夫¶
持志如心痛一心在痛上豈有工夫說閒話管閒¶
事¶
<pb:KR4e0157_SBCK_001-142a>¶
問惟精惟一是如何用功先生曰惟一是惟精主¶
　意惟精是惟一功夫非惟精之外復有惟一也¶
　精字從米姑以米譬之要得此米純然潔白便¶
　是惟一意然非加舂簸篩揀惟精之工則不&KR0014;¶
　純然潔白也舂簸篩揀是惟精之功然亦不過¶
　要此米到純然潔白而已博學審問慎思明辨¶
　篤行者皆𫠦以爲惟精而求惟一也他如博文¶
　者即約禮之功格物致知者即誠意之功道問¶
　學即尊德性之功明善即誠身之功無二說也¶
<pb:KR4e0157_SBCK_001-142b>¶
知者行之始行者知之成聖學只一箇功夫知行¶
　不可分作兩事¶
&KR0238;雕開曰吾斯之未&KR0014;信夫子說之子路使子羔¶
　爲費宰子曰賊夫人之子曾㸃言志夫子許之¶
　聖人之意可見矣¶
問寧靜存心時可爲未發之中否先生曰今人存¶
　心只定得氣當其寧靜時亦只是氣寧靜不可¶
　以爲未𤼵之中曰未便是中莫亦是求中功夫¶
　曰只要去人欲存天理方是功夫靜時念念去¶
<pb:KR4e0157_SBCK_001-143a>¶
　人欲存天理動時念念去人欲存天理不管寧¶
　靜不寧靜若靠那寧静不惟漸有喜靜厭動之¶
　弊中間許多病痛只是潜伏在終不䏻絶去遇¶
　事依舊滋長以循理爲主何嘗不寧靜以寧靜¶
　爲主未必&KR0014;循理¶
問孔門言志由求任政事公西赤任禮樂多少實¶
　用及曾晳說來&KR0077;似要的事聖人&KR0077;許他是意¶
　何如曰三子是有意必有意必便偏着一邊&KR0014;¶
　此未必&KR0014;彼曾㸃這意思&KR0077;無意必便是素其¶
<pb:KR4e0157_SBCK_001-143b>¶
　位而行不願乎其外素夷狄行乎夷狄素患難¶
　行乎患難無入而不自得矣三子𫠦謂汝器也¶
　曾㸃便有不器意然三子之才各卓然成章非¶
　若世之空言無實者故夫子亦皆許之¶
問知識不長進如何先生曰爲學須有本原須從¶
　本原上用力漸漸盈科而進仙家說嬰兒亦善¶
　譬嬰兒在母腹時只是純氣有何知識出胎後¶
　方始&KR0014;啼旣而後&KR0014;笑又旣而後&KR0014;識認其父¶
　母兄弟又旣而後&KR0014;立䏻行&KR0014;持&KR0014;&KR0018;卒乃天¶
<pb:KR4e0157_SBCK_001-144a>¶
　下之事無不可&KR0014;皆是精氣日足則筋力日强¶
　聰明日開不是出胎日便講求推㝷得來故須¶
　有箇本原聖人到位天地育萬物也只從喜怒¶
　哀樂未發之中上飬來後儒不明格物之說見¶
　聖人無不知無不&KR0014;便欲於初下手時講求得¶
　盡豈有此理又曰立志用功如種樹然方其根¶
　芽猶未有榦及其有榦尚未有枝枝而後葉葉¶
　而後花實初種根時只管栽培灌漑勿作枝想¶
　勿作葉想勿作花想勿作實想懸想何益但不¶
<pb:KR4e0157_SBCK_001-144b>¶
　忘栽培之功怕沒有枝葉花實¶
問㸔書不䏻明如何先生曰此只是在文義上穿¶
　求故不明如此又不如爲舊時學問他到㸔得¶
　多解得去只是他爲學雖極解得明曉亦終身¶
　無得須於心體上用功凡明不得行不去須反¶
　在自心上體當即可通蓋四書五經不過說這¶
　心體這心體即𫠦謂道心體明即是道明更無¶
　二此是爲學頭腦處¶
虛靈不昧衆理具而萬事出心外無理心外無事¶
<pb:KR4e0157_SBCK_001-145a>¶
或問晦庵先生曰人之𫠦以爲學者心與理而巳¶
　此語如何曰心即性性即理下一與字恐未免¶
　爲二此在學者善觀之¶
或曰人皆有是心心即理何以有爲善有爲不善¶
　先生曰惡人之心失其本體¶
問析之有以極其精而不亂然後合之有以盡其¶
　大而無餘此言如何先生曰恐亦未盡此理豈¶
　容分析又何須凑合得聖人說精一自是盡¶
省察是有事時存飬存飬是無事時省察¶
<pb:KR4e0157_SBCK_001-145b>¶
澄嘗問象山在人情事變上做工夫之說先生曰¶
　除了人情事變則無事矣喜怒哀樂非人情乎¶
　自視聽言動以至富貴貧賤患難死生皆事變¶
　也事變亦只在人情裏其要只在致中和致中¶
　和只在謹獨¶
澄問仁義禮智之名因巳發而有曰然他日澄曰¶
　惻隱羞惡辭讓是非是性之表德邪曰仁義禮¶
　智也是表德性一而巳自其形體也謂之天主¶
　宰也謂之帝流行也謂之命賦於人也謂之性¶
<pb:KR4e0157_SBCK_001-146a>¶
　主於身也謂之心心之發也遇父便謂之孝遇¶
　君便謂之忠自此以徃名至於無窮只一性而¶
　巳猶人一而巳對父謂之子對子謂之父自此¶
　以往至於無窮只一人而巳人只要在性上用¶
　功㸔得一性字分明即萬理燦然¶
　一日論爲學工夫先生曰敎人爲學不可執一偏¶
　初學時心猿意馬拴縛不定其𫠦思慮多是人¶
　欲一邊故且敎之靜坐息思慮乆之俟其心意¶
　稍定只懸空静守如槁木死&KR0069;亦無用須敎他¶
<pb:KR4e0157_SBCK_001-146b>¶
　省察克治省察克治之功則無時而可間如去¶
　盜賊須有箇掃除廓淸之意無事時將好色好¶
　貨好名等私逐一追究搜㝷出來定要拔去病¶
　根永不復起方始爲快常如猫之捕鼠一眼㸔¶
　着一耳聴着&KR0138;有一念萌動即與克去斬釘截¶
　鐡不可姑容與他方便不可窩藏不可放他出¶
　路方是眞實用功方&KR0014;掃除廓淸到得無私可¶
　克自有端拱時在雖曰何思何慮非初學時事¶
　初學必須思省察克治即是思誠只思一箇天¶
<pb:KR4e0157_SBCK_001-147a>¶
　理到得天理純全便是何思何慮矣¶
澄問有人夜怕&KR0017;者柰何先生曰只是平日不能¶
集義而心有𫠦慊故怕若素行合於神明何怕¶
　之有子莘曰正直之&KR0017;不須怕恐邪&KR0017;不管人¶
善惡故未免怕先生曰豈有邪&KR0017;&KR0014;迷正人乎¶
　只此一怕即是心邪故有迷之者非&KR0017;迷也心¶
自迷耳如人好色即是色&KR0017;迷好貨即是貨&KR0017;¶
　迷怒𫠦不當怒是怒&KR0017;迷懼𫠦不當懼是懼&KR0017;¶
　迷也¶
<pb:KR4e0157_SBCK_001-147b>¶
定者心之本體天理也動靜𫠦遇之時也¶
澄問學庸同異先生曰子思括大學一書之義爲¶
　中庸首章¶
問孔子正名先儒說上告天子下告方伯廢輒立¶
　郢此意如何先生曰恐難如此豈有一人致敬¶
　盡禮待我而爲政我就先去廢他豈人情天理¶
　孔子旣肯與輒爲政必已是他䏻傾心委國而¶
　聽聖人盛德至誠必已感化衛輒使知無父之¶
　不可以爲人必將痛&KR0152;奔走往迎其父父子之¶
<pb:KR4e0157_SBCK_001-148a>¶
　愛本於天性輒&KR0014;悔痛真切如此蒯瞶豈不感¶
　動底豫蒯瞶旣還輒乃致國請戮聵巳見化於¶
　子又有夫子至誠調和其間當亦决不肯受仍¶
　以命輒羣臣百姓又必欲得輒爲君輒乃自&KR0842;¶
　其罪惡請於天子告於方伯諸侯而必欲致國¶
　於父瞶與羣臣百姓亦皆表輒悔悟仁孝之美¶
　請於天子告於方伯諸侯必欲得輒而爲之君¶
　於是集命於輒使之復君衛國輒不得巳乃如¶
　後世上皇故事率羣臣百姓尊瞶爲太公備物¶
<pb:KR4e0157_SBCK_001-148b>¶
致飬而始退復其位焉則君君臣臣父父子子¶
名正言順一舉而可爲政於天下矣孔子正名¶
　或是如此¶
澄在鴻臚寺倉居忽家信至言兒病危澄心甚憂¶
　悶不&KR0014;堪先生曰此時正宜用功若此時放過¶
　閑時講學何用人正要在此等時磨錬父之愛¶
　子自是至情然天理亦自有箇中和處過即是¶
　私意人於此處多認做天理當憂則一向憂苦¶
　不知巳是有𫠦憂患不得其正大抵七情𫠦感¶
<pb:KR4e0157_SBCK_001-149a>¶
　多只是過少不及者才過便非心之本體必須¶
　調停適中始得就如父母之䘮人子豈不欲一¶
　&KR0152;便死方快於心然却曰毁不㓕性非聖人强¶
　制之也天理本體自有分限不可過也人但要¶
　識得心體自然增减分毫不得¶
不可謂未發之中常人俱有蓋體用一源有是體¶
　即有是用有未發之中即有發而皆中節之和¶
今人未䏻有發而皆中節之和須知是他未發¶
　之中亦未&KR0014;全得¶
<pb:KR4e0157_SBCK_001-149b>¶
易之辭是初九濳龍勿用六字易之象是初畫易¶
　之變是值其畫易之占是用其辭¶
夜氣是就常人說學者&KR0014;用功則日間有事無事¶
　皆是此氣翕聚發生處聖人則不消說夜氣¶
澄問操存舍亡章曰出入無時莫知其鄉此雖就¶
　常人心說學者亦須是知得心之本體亦元是¶
　如此則操存功夫始没病痛不可便謂出爲亡¶
　入爲存若論本體元是無出無入的若論出入¶
　則其思慮運用是出然主宰常昭昭在此何出¶
<pb:KR4e0157_SBCK_001-150a>¶
　之有旣無𫠦出何入之有程子𫠦謂腔子亦只¶
　是天理而巳雖終日應酬而不出天理即是在¶
腔子裏若出天理斯謂之放斯謂之亡又曰出¶
　入亦只是動靜動靜無端豈有鄕邪¶
王嘉秀問佛以出離生死誘人入道仙以長生乆¶
　視誘人入道其心亦不是要人做不好究其極¶
　至亦是見得聖人上一截然非入道正路如今¶
仕者有由科有由貢有由傳奉一般做到大官¶
畢竟非入仕正路君子不由也仙佛到極處與¶
<pb:KR4e0157_SBCK_001-150b>¶
　儒者略同但有了上一截遺了下一截終不似¶
　聖人之全然其上一截同者不可誣也後世儒¶
　者又只得聖人下一截分裂失真流而爲記誦¶
　詞章功利訓詁亦卒不免爲異端是四家者終¶
　身勞苦於身心無分毫益視彼仙佛之徒淸心¶
　寡慾超然於世累之外者反若有𫠦不及矣今¶
　學者不必先排仙佛且當篤志爲聖人之學聖¶
　人之學明則仙佛自泯不然則此之𫠦學恐彼¶
　或有不屑而反欲其俯就不亦難乎鄙見如此¶
<pb:KR4e0157_SBCK_001-151a>¶
　先生以爲何如先生曰𫠦論大略亦是但謂上¶
　一截下一截亦是人見偏了如此若論聖人大¶
　中至正之道徹上徹下只是一貫更有甚上一¶
　截下一截一隂一陽之謂道但仁者見之便謂¶
　之仁知者見之便謂之智百姓又日用而不知¶
　故君子之道鮮矣仁智豈可不謂之道但見得¶
　偏了便有弊病¶
&KR0433;固是易龜亦是易¶
問孔子謂武王未盡善恐亦有不滿意先生曰在¶
<pb:KR4e0157_SBCK_001-151b>¶
　武王自合如此曰使文王未没畢竟如何曰文¶
　王在時天下三分已有其二若到武王伐商之¶
　時文王若在或者不致興兵必然這一分亦來¶
　歸了文王只善處紂使不得縱惡而已¶
問孟子言執中無權猶執一先生曰中只是天理¶
　只是易隨時變易如何執得須是因時制宜難¶
　預先定一箇䂓矩在如後世儒者要將道理一¶
　一說得無罅漏立定箇格式此正是執一¶
唐詡問立志是常存箇善念要爲善去惡否曰善¶
<pb:KR4e0157_SBCK_001-152a>¶
　念存時即是天理此念即善更思何善此念非¶
　惡更去何惡此念如樹之根芽立志者長立此¶
　善念而巳從心𫠦欲不踰矩只是志到熟處¶
精神道德言動大率收歛爲主發散是不得已天¶
　地人物皆然¶
問文中子是如何人先生曰文中子庻幾具體而¶
　微惜其蚤死問如何&KR0077;有續經之非曰續經亦¶
　未可盡非請問良乆曰更覺良工心獨苦¶
許魯齋謂儒者以治生爲先之說亦誤人¶
<pb:KR4e0157_SBCK_001-152b>¶
問仙家元氣元神元精先生曰只是一件流行爲¶
　氣凝聚爲精妙用爲神¶
喜怒哀樂本體自是中和的&KR0138;自家着些意思便¶
　過不及便是私¶
問哭則不歌先生曰聖人心體自然如此¶
克巳須要掃除廓淸一毫不存方是有一毫在則¶
　衆惡相引而來¶
問律呂新書先生曰學者當務爲急算得此數熟¶
　亦恐未有用必須心中先具禮樂之本方可且¶
<pb:KR4e0157_SBCK_001-153a>¶
　如其書說多用管以候氣然至冬至那一刻時¶
　管&KR0069;之飛或有先後須&KR0119;之間焉知那管正値¶
　冬至之刻須自心中先曉得冬至之刻始得此¶
　便有不通處學者須先從禮樂本原上用功¶
曰仁云心猶鏡也聖人心如明鏡常人心如昏鏡¶
近世格物之說如以鏡照物照上用功不知鏡¶
　尚昏在何&KR0014;照先生之格物如磨鏡而使之明¶
　磨上用功明了後亦未嘗廢照¶
問道之精粗先生曰道無精粗人之𫠦見有精粗¶
<pb:KR4e0157_SBCK_001-153b>¶
　如這一間房人初進來只見一箇大䂓模如此¶
　處乆便柱壁之類一一㸔得明白再乆如柱上¶
　有些文藻細細都㸔出來然只是一間房¶
先生曰諸公近見時少疑問何也人不用功莫不¶
　自以爲巳知爲學只循而行之是矣殊不知私¶
　欲日生如地上塵一日不掃便又有一層着實¶
　用功便見道無終窮愈探愈深必使精白無一¶
　毫不徹方可¶
問知至然後可以言誠意今天理人欲知之未盡¶
<pb:KR4e0157_SBCK_001-154a>¶
　如何用得克巳工夫先生曰人若真實切巳用¶
　功不已則於此心天理之精微日見一日私欲¶
　之細微亦日見一日若不用克巳工夫終日只¶
　是說話而巳天理終不自見私欲亦終不自見¶
　如人走路一般走得一叚方認得一叚走到岐¶
　路處有疑便問問了又走方漸䏻到得欲到之¶
　處今人於已知之天理不肯存已知之人欲不¶
　肯去且只管愁不䏻盡知只管閒講何益之有¶
　且待克得自巳無私可克方愁不䏻盡知亦未¶
<pb:KR4e0157_SBCK_001-154b>¶
　遲在¶
問道一而巳古人論道往往不同求之亦有要乎¶
　先生曰道無方體不可執着&KR0077;拘滯於文義上¶
　求道逺矣如今人只說天其實何甞見天謂日¶
　月風雷即天不可謂人物草木不是天亦不可¶
　道卽是天若識得時何莫而非道人但各以其¶
　一隅之見認定以爲道止如此𫠦以不同若解¶
　向裏㝷求見得自已心體即無時無處不是此¶
　道亘古亘今無終無始更有甚同異心即道道¶
<pb:KR4e0157_SBCK_001-155a>¶
　卽天知心則知道知天又曰諸君要實見此道¶
　須從自已心上體認不假外求始得¶
問名物度數亦須先講求否先生曰人只要成就¶
　自家心體則用在其中如飬得心體果有未發¶
　之中自然有發而中節之和自然無施不可苟¶
　無是心雖預先講得世上許多名物度數與已¶
　原不相干只是裝綴臨時自行不去亦不是將¶
　名物度數全然不理只要知𫠦先後則近道又¶
　曰人要隨才成就才是其𫠦&KR0014;爲如夔之樂稷¶
<pb:KR4e0157_SBCK_001-155b>¶
　之種是他資性合下便如此成就之者亦只是¶
　要他心體純乎天理其運用處皆從天理上發¶
　來然後謂之才到得純乎天理處亦&KR0014;不器使¶
　䕫稷易藝而爲當亦&KR0014;之又曰如素冨貴行乎¶
　富貴素患難行乎患難皆是不器此惟養得心¶
　體正者&KR0014;之¶
與其爲數頃無源之塘水不若爲數尺有源之井¶
　水生意不窮時先生在塘邉坐傍有井故以之¶
　喻學云¶
<pb:KR4e0157_SBCK_001-156a>¶
問世道日降太古時氣象如何復見得先生曰一¶
　日便是一元人平旦時起坐未與物接此心清¶
　明景象便如在伏羲時遊一般¶
問心要逐物如何則可先生曰人君端拱淸穆六¶
　卿分職天下乃治心統五官亦要如此今眼要¶
　視時心便逐在色上耳要聽時心便逐在聲上¶
　如人君要選官時便自去坐在吏部要調軍時¶
　便自去坐在兵部如此豈惟失&KR0077;君體六卿亦¶
　皆不得其職¶
<pb:KR4e0157_SBCK_001-156b>¶
善念發而知之而充之惡念發而知之而遏之知¶
　與充與遏者志也天聰明也聖人只有此學者¶
　當存此¶
澄曰好色好利好名等心固是私欲如閒思雜慮¶
　如何亦謂之私欲先生曰畢竟從好色好利好¶
　名等根上起自㝷其根便見如汝心中决知是¶
　無有做刼盜的思慮何也以汝元無是心也汝¶
　若於貨色名利等心一切皆如不做刼盗之心¶
　一般都消滅了光光只是心之本體㸔有甚閒¶
<pb:KR4e0157_SBCK_001-157a>¶
　思慮此便是寂然不動便是未𤼵之中便是廓¶
　然太公自然感而遂通自然發而中節自然物¶
　來順應¶
問志至氣次先生曰志之𫠦至氣亦至焉之謂非¶
　極至次貳之謂持其志則飬氣在其中無暴其¶
　氣則亦持其志矣孟子救告子之偏故如此夾¶
　持說¶
問先儒曰聖人之道必降而自卑賢人之言則引¶
　而自高如何先生曰不然如此&KR0077;乃僞也聖人¶
<pb:KR4e0157_SBCK_001-157b>¶
　如天無往而非天三光之上天也九地之下亦¶
　天也天何嘗有降而自卑此𫠦謂大而化之也¶
　賢人如山嶽守其高而已然百仞者不&KR0014;引而¶
　爲千仞千仞者不&KR0014;引而爲萬仞是賢人未嘗¶
　引而自高也引而自高則僞矣¶
問伊川謂不當於喜怒哀樂未發之前求中延平¶
　&KR0077;敎學者㸔未發之前氣象何如先生曰皆是¶
　也伊川恐人於未發前討箇中把中做一物㸔¶
　如吾向𫠦謂認氣定時做中故令只於涵飬省¶
<pb:KR4e0157_SBCK_001-158a>¶
察上用功延平恐人未便有下手處故令人時¶
時刻刻求未發前氣象使人正目而視惟此傾¶
　耳而聽惟此即是戒愼不睹恐懼不聞的工夫¶
皆古人不得已誘人之言也¶
澄問喜怒哀樂之中和其全體常人固不&KR0014;有如¶
　一件小事當喜怒者平時無有喜怒之心至其¶
　臨時亦䏻中節亦可謂之中和乎先生曰在一¶
時一事固亦可謂之中和然未可謂之大本逹¶
　道人性皆善中和是人人原有的豈可謂無但¶
<pb:KR4e0157_SBCK_001-158b>¶
　常人之心旣有𫠦昏蔽則其本體雖亦時時𤼵¶
　見終是暫明暫滅非其全體大用矣無𫠦不中¶
　然後謂之大本無𫠦不和然後謂之逹道惟天¶
　下之至誠然後&KR0014;立天下之大本曰澄於中字¶
　之義尚未明曰此須自心體認出來非言語𫠦¶
　&KR0014;喻中只是天理曰何者爲天理曰去得人欲¶
　便識天理曰天理何以謂之中曰無𫠦偏𠋣曰¶
　無𫠦偏𠋣是何等氣象曰如明鏡然全體&KR0631;徹¶
　略無纎塵染着曰偏𠋣是有𫠦染着如着在好¶
<pb:KR4e0157_SBCK_001-159a>¶
　色好利好名等項上方見得偏𠋣若未發時美¶
　色名利皆未相着何以便知其有𫠦偏𠋣曰雖¶
　未相着然平日好色好利好名之心原未甞無¶
　旣未嘗無即謂之有旣謂之有則亦不可謂無¶
　偏𠋣譬之病瘧之人雖有時不𤼵而病根原不¶
　曾除則亦不得謂之無病之人矣須是平日好¶
　色好利好名等項一應私心掃除蕩滌無復纎¶
　毫留滯而此心全體廓然純是天理方可謂之¶
　喜怒哀樂未發之中方是天下之大本¶
<pb:KR4e0157_SBCK_001-159b>¶
問顔子没而聖學亡此語不&KR0014;無疑先生曰見聖¶
道之全者惟顔子觀喟然一嘆可見其謂夫子¶
　循循然善誘人博我以文約我以禮是見破後¶
　如此說博文約禮如何是善誘人學者須思之¶
　道之全體聖人亦難以語人須是學者自修自¶
　悟顔子雖欲從之末由也已卽文王望道未見¶
　意望道未見乃是真見顔子没而聖學之正派¶
　遂不盡傳矣¶
問身之主爲心心之靈明是知知之發動是意意¶
<pb:KR4e0157_SBCK_001-160a>¶
　之𫠦着爲物是如此否先生曰亦是¶
只存得此心常見在便是學過去未來事思之何¶
　益徒放心耳¶
言語無序亦足以見心之不存¶
尚謙問孟子之不動心與告子異先生曰告子是¶
　硬把捉着此心要他不動孟子&KR0077;是集義到自¶
　然不動又曰心之本體原自不動心之本體即¶
　是性性即是理性元不動理元不動集義是復¶
　其心之本體¶
<pb:KR4e0157_SBCK_001-160b>¶
萬象森然時亦冲漠無朕冲漠無朕卽萬象森然¶
　冲漠無朕者一之父萬象森然者精之母一中¶
　有精精中有一¶
心外無物如吾心發一念孝親卽孝親便是物¶
先生曰今爲吾𫠦謂格物之學者尚多流於口耳¶
　况爲口耳之學者&KR0014;反於此乎天理人欲其精¶
微必時時用力省察克治方日漸有見如今一¶
　說話之間雖只講天理不知心中倐忽之間巳¶
　有多少私欲蓋有竊發而不知者雖用力察之¶
<pb:KR4e0157_SBCK_001-161a>¶
　尚不易見况徒口講而可得盡知乎今只管講¶
　天理來頓放着不循講人欲來頓放着不去豈¶
　格物致知之學後世之學其極至只做得箇義¶
　襲而取的工夫¶
問格物先生曰格者正也正其不正以歸於正也¶
問知止者知至善只在吾心元不在外也而后志¶
　定曰然¶
問格物於動處用功否先生曰格物無間動靜靜¶
　亦物也孟子謂必有事焉是動靜皆有事¶
<pb:KR4e0157_SBCK_001-161b>¶
工天難處全在格物致知上此即誠意之事意旣¶
　誠大叚心亦自正身亦自修但正心修身工夫¶
　亦各有用力處修身是巳發邉正心是未發邉¶
　心正則中身修則和¶
自格物致知至平天下只是一箇明明德雖親民¶
　亦明德事也明德是此心之德即是仁仁者以¶
　天地萬物爲一體使有一物失𫠦便是吾仁有¶
　未盡處¶
只說明明德而不說親民便似老佛¶
<pb:KR4e0157_SBCK_001-162a>¶
至善者性也性元無一毫之惡故曰至善止之是¶
　復其本然而巳¶
問知至善即吾性吾性具吾心吾心乃至善𫠦止¶
　之地則不爲向時之紛然外求而志定矣定則¶
　不擾擾而静静而不妄動則安安則一心一意¶
　只在此處千思萬想務求必得此至善是&KR0014;慮¶
　而得矣如此說是否先生曰大略亦是¶
問程子云仁者以天地萬物爲一體何墨氏兼愛¶
　反不得謂之仁先生曰此亦甚難言須是諸君¶
<pb:KR4e0157_SBCK_001-162b>¶
　自體認出來始得仁是造化生生不息之理雖¶
　瀰漫周遍無處不是然其流行發生亦只有箇¶
　漸𫠦以生生不息如冬至一陽生必自一陽生¶
　而後漸漸至於六陽若無一陽之生豈有六陽¶
　隂亦然惟其漸𫠦以便有箇發端處惟其有箇¶
　發端處𫠦以生惟其生𫠦以不息譬之木其始¶
　抽芽便是木之生意𤼵端處抽芽然後𤼵榦發¶
　榦然後生枝生葉然後是生生不息若無芽何¶
　以有榦有枝葉&KR0014;抽芽必是下面有箇根在有¶
<pb:KR4e0157_SBCK_001-163a>¶
　根方生無根便死無根何從抽芽父子兄弟之¶
　愛便是人心生意發端處如木之抽芽自此而¶
　仁民而愛物便是發榦生枝生葉墨氏兼愛無¶
　差等將自家父子兄弟與途人一般㸔便自没¶
了發端處不抽芽便知得他無根便不是生生¶
　不息安得謂之仁孝弟爲仁之本&KR0077;是仁理從¶
　裏面發生出來¶
問延平云當理而無私心當理與無私心如何分¶
　别先生曰心即理也無私心即是當理未當理¶
<pb:KR4e0157_SBCK_001-163b>¶
　便是私心若析心與理言之恐亦未善又問釋¶
　氏於世間一切情欲之私都不染着似無私心¶
　但外棄人倫&KR0077;似未當理曰亦只是一統事都¶
　只是成就他一箇私已的心¶
侃問持志如心痛一心在痛上安有工夫說閑語¶
　管閑事先生曰初學工夫如此用亦好但要使¶
　知出入無時莫如其鄉心之神明原是如此工¶
　夫方有着落若只死死守着恐於工夫上又發¶
病¶
<pb:KR4e0157_SBCK_001-164a>¶
侃問專㴠飬而不務講求將認欲作理則如之何¶
先生曰人須是知學講求亦只是涵飬不講求¶
只是㴠飬之志不切曰何謂知學曰且道爲何¶
　而學學箇甚曰嘗聞先生敎學是學存天理心¶
　之本體即是天理體認天理只要自心地無私¶
意曰如此則只須克去私意便是又愁甚理欲¶
　不明曰正恐這些私意認不真曰總是志未切¶
志切目視耳聽皆在此安有認不真的道理是¶
　非之心人皆有之不假外求講求亦只是體當¶
<pb:KR4e0157_SBCK_001-164b>¶
　自心𫠦見不成去心外别有箇見¶
先生問在坐之友比來工夫何似一友舉虛明意¶
　思先生曰此是說光景一友叙今昔異同先生¶
　曰此是說效驗二友惘然請是先生曰吾軰今¶
　日用功只是要爲善之心真切此心眞切見善¶
　卽遷有過卽改方是眞切工夫如此則人欲日¶
　消天理日明若只管求光景說效驗&KR0077;是助長¶
　外馳病痛不是工夫¶
朋友觀書多有摘議晦庵者先生曰是有心求異¶
<pb:KR4e0157_SBCK_001-165a>¶
　卽不是吾說與晦菴時有不同者爲入門下手¶
處有毫𨤲千里之分不得不辯然吾之心與晦¶
　菴之心未嘗異也若其餘文義解得明當處如¶
　何動得一字¶
希淵問聖人可學而至然伯夷伊尹於孔子才力¶
　終不同其同謂之聖者安在先生曰聖人之𫠦¶
　以爲聖只是其心純乎天理而無人欲之雜猶¶
　精金之𫠦以爲精但以其成色足而無銅鉛之¶
　雜也人到純乎天理方是聖金到足色方是精¶
<pb:KR4e0157_SBCK_001-165b>¶
　然聖人之才力亦有大小不同猶金之分兩有¶
　輕重堯舜猶萬鎰文王孔子有九千鎰禹湯武¶
　王猶七八千鎰伯夷伊尹猶四五千鎰才力不¶
　同而純乎天理則同皆可謂之聖人猶分兩雖¶
　不同而足色則同皆可謂之精金以五千鎰者¶
　而入於萬鎰之中其足色同也以夷尹而厠之¶
　堯孔之間其純乎天理同也蓋𫠦以爲精金者¶
　在足色而不在分兩𫠦以爲聖者在純乎天理¶
　而不在才力也故雖凢人而肯爲學使此心純¶
<pb:KR4e0157_SBCK_001-166a>¶
　乎天理則亦可爲聖人猶一兩之金比之萬鎰¶
　分兩雖懸絶而其到足色處可以無愧故曰人¶
　皆可以爲堯舜者以此學者學聖人不過是去¶
　人欲而存大理耳猶錬金而求其足色金之成¶
　色𫠦爭不多則煆錬之工省而功易成成色愈¶
　下則煆鍊愈難人之氣質淸濁粹駁有中人以¶
　上中人以下其於道有生知安行學知利行其¶
　下者必須人一已百人十已千及其成功則一¶
　後世不知作聖之本是純乎天理&KR0077;專去如識¶
<pb:KR4e0157_SBCK_001-166b>¶
　才䏻上求聖人以爲聖人無𫠦不知無𫠦不&KR0014;¶
　我須是將聖人許多知識才&KR0014;逐一理㑹始得¶
　故不務去天理上着工夫徒弊精竭力從冊子¶
　上鑚研名物上考索形迹上比擬知識愈廣而¶
　人欲愈滋才力愈多而天理愈蔽正如見人有¶
　萬鎰精金不務煅鍊成色求無愧於彼之精純¶
　而乃妄希分兩務同彼之萬鎰錫鉛銅鐵雜然¶
　而投分兩愈増而成色愈下旣其梢末無復有¶
　金矣時曰仁在傍曰先生此喻足以破世儒支¶
<pb:KR4e0157_SBCK_001-167a>¶
離之惑大有功於後學先生又曰吾軰用功只¶
求日减不求日増减得一分人欲便是復得一¶
　分天理何等輕快脫洒何等簡易¶
士德問曰格物之說如先生𫠦敎明白簡易人人¶
見得文公聰明絶世於此反有未審何也先生¶
　曰文公精神氣魄大是他早年合下便要繼往¶
開來故一向只就考索著&KR0274;上用功若先切巳¶
自修自然不暇及此到得德盛後果憂道之不¶
明如孔子退修六籍刪繁就簡開示來學亦大¶
<pb:KR4e0157_SBCK_001-167b>¶
　叚不費甚考索文公早&KR0010;便著許多書晚年方¶
　悔是倒做了士德曰晚年之悔如謂向來定本¶
　之悟又謂雖讀得書何益於吾事又謂此與守¶
書籍泥言語全無交渉是他到此方悔從前用¶
　功之錯方去切已自修矣曰然此是文公不可¶
　及處他力量大一悔便轉可惜不乆即去世平¶
　日許多錯處皆不及改正¶
侃去花間草因曰天地間何善難培惡難去先生¶
　曰未培未去耳少間曰此等㸔善惡皆從軀殻¶
<pb:KR4e0157_SBCK_001-168a>¶
　起念便㑹錯侃未逹曰天地生意花草一般何¶
　曾有善惡之分子欲觀花則以花爲善以草爲¶
　惡如欲用草時復以草爲善矣此等善惡皆由¶
　汝心好惡𫠦生故知是錯曰然則無善無惡乎¶
　曰無善無惡者理之靜有善有惡者氣之動不¶
　動於氣即無善無惡是謂至善曰佛氏亦無善¶
　無惡何以異曰佛氏着在無善無惡上便一切¶
　都不管不可以治天下聖人無善無惡只是無¶
　有作好無有作惡不動於氣然遵王之道㑹其¶
<pb:KR4e0157_SBCK_001-168b>¶
　有極便自一循天理便有箇裁成輔相曰草旣¶
　非惡即草不宜去矣曰如此&KR0077;是佛老意見草¶
　若有礙何妨汝去曰如此又是作好作惡曰不¶
　作好惡非是全無好惡&KR0077;是無知覺的人謂之¶
　不作者只是好惡一循於理不去又着一分意¶
　思如此即是不曾好惡一般曰去草如何是一¶
　循於理不着意思曰草有妨礙理亦宜去去之¶
　而已偶未即去亦不累心若着了一分意思即¶
　心體便有貽累便有許多動氣處曰然則善惡¶
<pb:KR4e0157_SBCK_001-169a>¶
　全不在物曰只在汝心循理便是善動氣便是¶
　惡曰畢竟物無善惡曰在心如此在物亦然世¶
　儒惟不知此舍心逐物將格物之學錯㸔了終¶
　日馳求於外只做得箇義襲而取終身行不著¶
　習不察曰如好好色好惡惡臭則如何曰此正¶
　是一循於理是天理合如此本無私意作好作¶
　惡曰如好好色如惡惡臭安得非意曰&KR0077;是誠¶
　意不是私意誠意只是循天理雖是循天理亦¶
　着不得一分意故有𫠦忿懥好樂則不得其正¶
<pb:KR4e0157_SBCK_001-169b>¶
　須是廓然太公方是心之本體知此即知未發¶
　之中伯生曰先生云草有妨礙理亦宜去緣何¶
　又是軀殻起念曰此須汝心自體當汝要去草¶
　是甚麽心周茂叔窓前草不除是甚麽心¶
先生謂學者曰爲學須得箇頭腦工夫方有着落¶
　縱未&KR0014;無間如舟之有舵一提便醒不然雖從¶
　事於學只做箇義襲而取只是行不著習不察¶
　非大本逹道也又曰見得時撗說竪說皆是若¶
　於此處通彼處不通只是未見得¶
<pb:KR4e0157_SBCK_001-170a>¶
或問爲學以親故不免業舉之累先生曰以親之¶
　故而業舉爲累於學則治田以飬其親者亦有¶
　累於學乎先正云惟患奪志但恐爲學之志不¶
　真切耳¶
崇一問㝷常意思多忙有事固忙無事亦忙何也¶
　先生曰天地氣機元無一息之停然有箇主宰¶
　故不先不後不急不緩雖千變萬化而主宰常¶
　定人得此而生若主宰定時與天運一般不息¶
　雖酬酢萬變常是從容自在𫠦謂天君泰然百¶
<pb:KR4e0157_SBCK_001-170b>¶
　體從令若無主宰便只是這氣奔放如何不忙¶
先生曰爲學大病在好名侃曰從前&KR0010;自謂此病¶
　已輕比來精察乃知全未豈必務外爲人只聞¶
　譽而喜聞毁而悶即是此病發來曰最是名與¶
　實對務實之心重一分則務名之心輕一分全¶
　是務實之心即全無務名之心若務實之心如¶
　饑之求食渴之求飲安得更有工夫好名又曰¶
　疾没世而名不稱稱字去聲讀亦聲聞過情君¶
　子耻之之意實不稱名生猶可&KR0024;没則無及矣¶
<pb:KR4e0157_SBCK_001-171a>¶
　四十五十而無聞是不聞道非無聲聞也孔子¶
　云是聞也非逹也安肯以此望人¶
侃多悔先生曰悔悟是去病之藥然以改之爲貴¶
　若留滯於中則又因藥發病¶
德章曰聞先生以精金喻聖以分兩喻聖人之分¶
　量以鍜鍊喻學者之工夫最爲深切惟謂堯舜¶
　爲萬鎰孔子爲九千鎰疑未安先生曰此又是¶
　軀殻上起念故替聖人爭分兩若不從軀殻上¶
　起念即堯舜萬鎰不爲多孔子九千鎰不爲少¶
<pb:KR4e0157_SBCK_001-171b>¶
　堯舜萬鎰只是孔子的孔子九千鎰只是堯舜¶
　的原無彼我𫠦以謂之聖只論精一不論多寡¶
　只要此心純乎天理處同便同謂之聖若是力¶
　量氣魄如何盡同得後儒只在分兩上較量𫠦¶
　以流入功利若除去了比較分兩的心各人儘¶
　着自巳力量精神只在此心純天理上用功卽¶
　人人自有箇箇圓成便䏻大以成大小以成小¶
　不假外慕無不具足此便是實實落落明善誠¶
　身的事後儒不明聖學不知就自巳心地良如¶
<pb:KR4e0157_SBCK_001-172a>¶
　良䏻上體認擴充&KR0077;去求如其𫠦不知求&KR0014;其¶
　𫠦不䏻一味只是希高慕大不知自巳是桀紂¶
　心地動輒要做堯舜事業如何做得終年碌碌¶
　至於老死竟不知成就了箇甚麽可哀也巳¶
侃問先儒以心之静爲體心之動爲用如何先生¶
　曰心不可以動静爲體用動静時也即體而言¶
　用在體卽用而言體在用是謂體用一源若說¶
　静可以見其體動可以見其用&KR0077;不妨¶
問上智下愚如何不可移先生曰不是不可移只¶
<pb:KR4e0157_SBCK_001-172b>¶
　是不肯移¶
問子夏門人問交章先生曰子夏是言小子之交¶
　子張是言成人之交若善用之亦俱是¶
子仁問學而時習之不亦說乎先儒以學爲效先¶
　&KR0116;之𫠦爲如何先生曰學是學去人欲存天理¶
　從事於去人欲存天理則自正諸先&KR0116;考諸古¶
　訓自下許多問辨思索存省克治工夫然不過¶
　欲去此心之人欲存吾心之天理耳若曰效先¶
　&KR0116;之𫠦爲則只說得學中一件事亦似專求諸¶
<pb:KR4e0157_SBCK_001-173a>¶
　外了時習者坐如尸非專習坐也坐時習此心¶
也立如齋非專習立也立時習此心也說是理¶
義之說我心之說人心本自說理義如目本說¶
色耳本說聲惟爲人欲𫠦蔽𫠦累始有不說今¶
　人欲日去則理義日洽浹安得不說¶
國英問曾子三省雖切恐是未聞一貫時工夫先¶
　生曰一貫是夫子見曾子未得用功之要故告¶
　之學者果䏻忠恕上用功豈不是一貫一如樹¶
　之根本貫如樹之枝葉未種根何枝葉之可得¶
<pb:KR4e0157_SBCK_001-173b>¶
　體用一源體未立用安從生謂曾子於其用處¶
　蓋巳隨事精察而力行之但未知其體之一此¶
　恐未盡¶
黄誠甫問汝與回也孰愈章先生曰子貢多學而¶
　識在聞見上用功顔子在心地上用功故聖人¶
　問以啓之而子貢𫠦對又只在知見上故聖人¶
　嘆惜之非許之也¶
顔子不遷怒不貳過亦是有未發之中始䏻¶
種樹者必培其根種德者必飬其心欲樹之長必¶
<pb:KR4e0157_SBCK_001-174a>¶
於始生時刪其繁枝欲德之盛必於始學時去¶
夫外好如外好詩文則精神日漸漏泄在詩文¶
上去凡百外好皆然又曰我此論學是無中生¶
有的工夫諸公須要信得及只是立志學者一¶
念爲善之志如樹之種但勿助勿忘只管培植¶
將去自然日夜滋長生氣日完枝葉日茂樹初¶
生時便抽繁枝亦須刋落然後根榦&KR0014;大初學¶
時亦然故立志貴專一¶
因論先生之門某人在涵飬上用功某人在識見¶
<pb:KR4e0157_SBCK_001-174b>¶
　上用功先生曰專涵養者日見其不足專識見¶
　者日見其有餘日不足者日有餘矣日有餘者¶
　日不足矣¶
梁日孚問居敬窮理是兩事先生以爲一事何如¶
　先生曰天地間只有此一事安有兩事若論萬¶
　殊禮儀三百威儀三千又何止兩公且道居敬¶
　是如何窮理是如何曰居敬是存飬工夫窮理¶
　是窮事物之理曰存飬箇甚曰是存飬此心之¶
　天理曰如此亦只是窮理矣曰且道如何窮事¶
<pb:KR4e0157_SBCK_001-175a>¶
　物之理曰如事親便要窮孝之理事君便要窮¶
　忠之理曰忠與孝之理在君親身上在自己心¶
　上若在自己心上亦只是窮此心之理矣且道¶
　如何是敬曰只是主一如何是主一曰如讀書¶
　便一心在讀書上接事便一心在接事上曰如¶
　此則飲酒便一心在飲酒上好色便一心在好¶
　色上&KR0077;是逐物成甚居敬功夫日孚請問曰一¶
　者天理主一是一心在天理上若只知主一不¶
　知一即是理有事時便是逐物無事時便是着¶
<pb:KR4e0157_SBCK_001-175b>¶
　空惟其有事無事一心皆在天理上用功𫠦以¶
　居敬亦即是窮理就窮理專一處說便謂之居¶
　敬就居敬精宻處說便謂之窮理&KR0077;不是居敬¶
　了别有箇心窮理窮理時别有箇心居敬名雖¶
　不同功夫只是一事就如易言敬以直内義以¶
　方外敬即是無事時義義即是有事時敬兩句¶
　合說一件如孔子言修已以敬即不須言義孟¶
　子言集義即不須言敬㑹得時横說竪說工夫¶
　總是一般若泥文逐句不識本領即支離决裂¶
<pb:KR4e0157_SBCK_001-176a>¶
　工夫都無下落問窮理何以即是盡性曰心之¶
　體性也性即理也窮仁之理真要仁極仁窮義¶
　之理真要義極義仁義只是吾性故窮理即是¶
　盡性如孟子說充其惻隠之心至仁不可勝用¶
　這便是窮理工夫日孚曰先儒謂一草一木亦¶
　皆有理不可不察如何先生曰夫我則不暇公¶
　且先去理㑹自巳性情須䏻盡人之性然後&KR0014;¶
　盡物之性日孚悚然有悟¶
惟乾問知如何是心之本體先生曰知是理之靈¶
<pb:KR4e0157_SBCK_001-176b>¶
處就其主宰處說便謂之心就其禀賦處說便¶
　謂之性孩提之童無不知愛其親無不知敬其¶
　兄只是這箇靈&KR0014;不為&KR0059;欲遮隔充拓得盡便¶
　完完是他本體便與天地合德自聖人以下不¶
　&KR0014;無蔽故須格物以致其知¶
守衡問大學工夫只是誠意誠意工夫只是格物¶
　修齊治平只誠意盡矣又有正心之功有𫠦忿¶
　懥好樂則不得其正何也先生曰此要自思得¶
　之知此則知未發之中矣守衡𠕅三請曰爲學¶
<pb:KR4e0157_SBCK_001-177a>¶
　工夫有淺深初時若不着實用意去好善惡惡¶
　如何&KR0014;爲善去惡這着實用意便是誠意然不¶
　知心之本體原無一物一向着意去好善惡惡¶
　便又多了這分意思便不是廓然太公書𫠦謂¶
　無有作好作惡方是本體𫠦以說有𫠦忿懥好¶
　樂則不得其正正心只是誠意工夫裏面體當¶
　自家心體常要鑑空衡平這便是未發之中¶
正之問戒懼是巳𫠦不知時工夫慎獨是巳𫠦獨¶
　知時工夫此說如何先生曰只是一箇工夫無¶
<pb:KR4e0157_SBCK_001-177b>¶
　事時固是獨知有事時亦是獨知人若不知於¶
　此獨知之地用力只在人𫠦共知處用功便是¶
　作僞便是見君子而後厭然此獨知處便是誠¶
　的萌芽此處不論善念惡念更無虗假一是百¶
　是一錯百錯正是王覇義利誠偽善惡界頭扵¶
　此一立立定便是端本澄源便是立誠古人許¶
　多誠身的工夫精神命脉全體只在此處真是¶
　莫見莫顯無時無處無終無始只是此箇工夫¶
　今若又分戒懼爲巳𫠦不知即工夫便支離亦¶
<pb:KR4e0157_SBCK_001-178a>¶
　有間斷既戒懼即是知巳若不知是誰戒懼如¶
　此見觧便要流入斷㓕禪定曰不論善念惡念¶
　更無虗假則獨知之地更無無念時邪曰戒懼¶
　亦是念戒懼之念無時可息若戒懼之心稍有¶
　不存不是昏聵便已流入惡念自朝至暮自少¶
　至老若要無念即是巳不知此除是昏睡除是¶
　槁木死&KR0069;¶
志道問荀子云養心莫善扵誠先儒非之何也先¶
　生曰此亦未可便以爲非誠字有以工夫說者¶
<pb:KR4e0157_SBCK_001-178b>¶
　誠是心之本體求復其本體便是思誠的工夫¶
　明道說以誠敬存之亦是此意大學欲正其心¶
　先誠其意荀子之言固多病然不可一例吹毛¶
　求疵大凡㸔人言語若先有箇意見便有過當¶
　處爲富不仁之言孟子有取於陽虎此便見聖¶
　賢大公之心¶
蕭惠問巳&KR0059;難克柰何先生曰將汝巳&KR0059;來替汝¶
　克先生曰人須有爲巳之心方䏻克巳䏻克己¶
　方䏻成已蕭惠曰惠亦頗有爲巳之心不知縁¶
<pb:KR4e0157_SBCK_001-179a>¶
　何不䏻克已先生曰且說汝有爲巳之心是如¶
　何惠良乆曰惠亦一心要做好人便自謂頗有¶
　爲己之心今思之㸔來亦只是爲得箇軀殻的¶
　己不曾爲箇真巳先生曰真己何曾離着軀殻¶
　恐汝連那軀殼的己也不曾爲且道汝𫠦謂軀¶
　殼的巳豈不是耳目口鼻四肢惠曰正是爲此¶
　目便要色耳便要聲口便要味四肢便要逸樂¶
　𫠦以不䏻克先生曰羙色令人目肓羙聲令人¶
　耳聾羙味令人口爽馳騁田獵令人𤼵狂這都¶
<pb:KR4e0157_SBCK_001-179b>¶
　是害汝耳目口鼻四肢的豈得是爲汝耳目口¶
　鼻四肢若爲着耳目口鼻四肢時便須思量耳¶
　如何聽目如何視口如何言四肢如何動必須¶
　非禮勿視聽言動方才成得箇耳目口鼻四肢¶
　這箇才是爲着耳目口鼻四肢汝今終日向外¶
　馳求爲名爲利這都是爲着軀殻外面的物事¶
　汝若爲着耳目口鼻四肢要非禮勿視聽言動¶
　時豈是汝之耳目口鼻四肢自&KR0014;勿視聽言動¶
　須由汝心這視聽言動皆是汝心汝心之視發¶
<pb:KR4e0157_SBCK_001-180a>¶
　竅於目汝心之聴𤼵竅於耳汝心之言發竅於¶
　口汝心之動發竅於四肢若無汝心便無耳目¶
　口鼻𫠦謂汝心亦不專是那一團血肉若是那¶
　一團血肉如今巳死的人那一團血肉還在縁¶
　何不&KR0014;視聽言動𫠦謂汝心&KR0077;是那&KR0014;視聽言¶
　動的這箇便是性便是天理有這箇性才䏻生¶
　這性之生理便謂之仁這性之生理𤼵在目便¶
　㑹視發在耳便㑹聴𤼵在口便㑹言發在四肢¶
　便㑹動都只是那天理發生以其主宰一身故¶
<pb:KR4e0157_SBCK_001-180b>¶
　謂之心這心之本體原只是箇天理原無非禮¶
　這箇便是汝之眞巳這箇眞巳是軀殻的主宰¶
　若無眞巳便無軀殻眞是有之即生無之即死¶
　汝若眞爲那箇軀殻的巳必須用着這箇眞巳¶
　便須常常保守着這箇眞巳的本體戒慎不覩¶
　恐懼不聞惟恐𧇊損了他一些才有一毫非禮¶
　萌動便如刀割如針刺忍耐不過必須去了刀¶
　㧞了針這才是有爲巳之心方䏻克巳汝今正¶
　是認賊作子縁何&KR0077;說有爲巳之心不&KR0014;克巳¶
<pb:KR4e0157_SBCK_001-181a>¶
有一學者病目戚戚甚憂先生曰爾乃貴目賤心¶
蕭惠好仙釋先生警之曰吾亦自㓜篤志二氏自¶
　謂旣有𫠦得謂儒者爲不足學其後居夷三載¶
　見得聖人之學若是其簡易廣大始自嘆悔錯¶
　用了三十年氣力大抵二氏之學其妙與聖人¶
　只有毫𨤲之間汝今𫠦學乃其圡苴輒自信自¶
　好若此眞鴟鴞&KR0060;腐鼠耳惠請問二氏之妙先¶
　生曰向汝說聖人之學簡易廣大汝&KR0077;不問我¶
　悟的只問我悔的惠慚謝請問聖人之學先生¶
<pb:KR4e0157_SBCK_001-181b>¶
　曰汝今只是了人事問待汝辦箇眞要求爲聖¶
　人的心來與汝說惠再三請先生曰巳與汝一¶
　句道盡汝尚自不㑹¶
劉觀時問未發之中是如何先生曰汝但戒愼不¶
　覩恐懼不聞養得此心純是天理便自然見觀¶
　時請畧示氣象先生曰啞子喫苦𤓰與你說不¶
　得你要知此苦還須你自喫時曰仁在傍曰如¶
　此才是眞知即是行矣一時在座諸友皆有省¶
蕭惠問死生之道先生曰知晝夜即知死生問晝¶
<pb:KR4e0157_SBCK_001-182a>¶
夜之道曰知晝則知夜曰晝亦有𫠦不知乎先¶
生曰汝&KR0014;知晝懵懵而興蠢蠢而食行不著習¶
不察終日昏昏只是夢晝惟息有養瞬有存此¶
　心惺惺明明天理無一息間㫁才是&KR0014;知晝這¶
　便是天德便是通乎晝夜之道而知更有甚麽¶
　死生¶
馬子莘問修道之敎舊說謂聖人品節吾性之固¶
　有以爲法於天下若禮樂刑政之屬此意如何¶
　先生曰道即性即命本是完完全全增减不得¶
<pb:KR4e0157_SBCK_001-182b>¶
　不假修飾的何須要聖人品節&KR0077;是不完全的¶
　物件禮樂刑政是治天下之法固亦可謂之敎¶
　但不是子思本旨若如先儒之說下靣由敎入¶
　道的縁何&KR0213;了聖人禮樂刑政之敎别說出一¶
　段戒愼恐懼工夫&KR0077;是聖人之敎爲虗設矣子¶
　莘請問先生曰子思性道敎皆從本原上說天¶
　命於人則命便謂之性率性而行則性便謂之¶
　道修道而學則道便謂之敎率性是誠者事𫠦¶
　謂自誠明道之性也修道是誠之者事𫠦謂自¶
<pb:KR4e0157_SBCK_001-183a>¶
　明誠謂之教也聖人率性而行即是道聖人以¶
　下未&KR0014;率性於道未免有過不及故須修道修¶
　道則賢知者不得而過愚不肖者不得而不及¶
　都要循着這箇道則道便是箇敎此敎字與天¶
　道至敎風雨霜露無非教也之教同修道字與¶
　修道以仁同人䏻修道然後&KR0014;不違於道以復¶
　其性之本體則亦是聖人率性之道矣下靣戒¶
　愼恐懼便是修道的工夫中和便是復其性之¶
　本體如易𫠦謂窮理盡性以至於命中和位育¶
<pb:KR4e0157_SBCK_001-183b>¶
　便是盡性至命¶
黄誠甫問先儒以孔子告顔淵爲&KR0022;之問是立萬¶
　世常行之道如何先生曰顔子具體聖人其於¶
　爲&KR0022;的大本大原都巳完備夫子平日知之巳¶
　深到此都不必言只就制度文爲上說此等處¶
　亦不可忽畧須要是如此方盡善又不可因自¶
　巳本領是當了便於防範上踈濶須是要放鄭¶
　聲逺佞人蓋顔子是箇克已向裏德上用心的¶
　人孔子恐其外靣末節或有踈畧故就他不足¶
<pb:KR4e0157_SBCK_001-184a>¶
　處幇&KR0024;說若在他人須告以爲政在人取人以¶
　身修身以道修道以仁逹道九經及誠身許多¶
　工夫方始做得這箇方是萬世常行之道不然¶
　只去行了夏時乘了殷輅服了周冕作了韶舞¶
　天下便治得後人但見顔子是孔門第一人又¶
　問箇爲&KR0022;便把做天大事㸔了¶
蔡希淵問文公大學新本先格致而後誠意工夫¶
　似與首章次第相合若如先生從舊本之說即¶
　誠意反在格致之前於此尚未釋然先生曰大¶
<pb:KR4e0157_SBCK_001-184b>¶
　學工夫即是明明徳明明徳只是箇誠意誠意¶
　的工夫只是格物致知若以誠意爲主去用格¶
　物致知的工夫即工夫始有下落即爲善去惡¶
　無非是誠意的事如新本先去窮格事物之理¶
　即茫茫蕩蕩都無着落處須用添箇敬字方才¶
　牽扯得向身心上來然終是没根源若須用添¶
　箇敬字縁何孔門倒將一箇最𦂳要的字落了¶
　直待千餘年後要人來&KR0024;出正謂以誠意爲主¶
　即不須𣷹敬字𫠦以提岀箇誠意來說正是學¶
<pb:KR4e0157_SBCK_001-185a>¶
　問的大頭腦處於此不察真𫠦謂毫𨤲之差千¶
　里之繆大抵中庸工夫只是誠身誠身之極便¶
　是至誠大學工夫只是誠意誠意之極便是至¶
　善工夫總是一般今說這裏&KR0024;箇敬字那裏&KR0024;¶
　箇誠字未免𦘕蛇添足¶
<pb:KR4e0157_SBCK_001-185b>¶
<pb:KR4e0157_SBCK_001-185b>¶
#+PROPERTY: JUAN 1
#+PROPERTY: FILE SB04n0438-001王文成公全書朱子晚年定讑-一卷.
<pb:KR4e0157_SBCK_001-1a>¶
　　以病之耶學者之趨不一師門之敎不宣也¶
　　乃復取逸稿采其語之不背者得一卷其餘¶
　　影響不眞與文錄旣載者皆削之并易中卷¶
　　爲問荅語以付黄梅尹張君増刻之庻㡬讀¶
　　者不以知解承而惟以實體得則無疑于是¶
　　錄矣嘉靖丙辰夏四月門人錢徳洪拜書于¶
　　蘄之崇正書院¶
　　　附錄朱子晚年定論¶
　　定論首刻扵南贛朱子病目静久忽悟聖學¶
<pb:KR4e0157_SBCK_001-1b>¶
　　之淵微乃大悔中年註述誤已誤人遍告同¶
　　志師閱之喜已學與晦翁同手錄一卷門人¶
　　刻行之自是爲朱子論異同者寡矣師曰無¶
　　意中得此一助隆慶壬申¶
　　虬峰謝君廷傑刻師全書命刻定論附語錄¶
　　後見¶
　　師之學與朱子無相繆戾則千古正學同一¶
　　源矣并師首叙與𡊮慶麟䟦凢若干條洪僣¶
　　引其&KR0003;¶
<pb:KR4e0157_SBCK_001-2a>¶
　朱子晚年定論¶
　陽明子序曰洙泗之傳至孟氏而息千五百餘¶
　年濂溪明道始復追尋其緒自後辨析日詳然¶
　亦日就支離決裂旋復湮晦吾嘗深求其故大¶
　抵皆世儒之多言有以亂之守仁早嵗業舉溺¶
　志詞章之習旣乃稍知從事正學而苦扵衆&KR0003;¶
　之紛撓疲&KR2096;茫無可入因求諸老釋欣然有㑹¶
　扵心以爲聖人之學在此矣然扵孔子之教間¶
　相出入而措之日用往徃缺漏無歸依違往返¶
<pb:KR4e0157_SBCK_001-2b>¶
　且信且疑其後謪官龍塲居夷處困動心&KR0216;性¶
　之餘恍若有悟體念探求再更寒暑證諸五&KR0052;¶
　四子沛然若決江河而放諸海也然後嘆聖人¶
　之道坦如大路而世之儒者妄開竇&KR0985;蹈荆&KR0068;¶
　墮坑塹䆒其爲&KR0003;反出二氏之下宜乎世之髙¶
　明之士厭此而趨彼也此豈二氏之罪㢤間嘗¶
　以語同志而間者競相非議目以爲立異好奇¶
　雖毎痛反深抑務自搜剔斑瑕而愈益精明的¶
　&KR0192;洞然無復可疑獨扵朱子之&KR0003;有相牴牾恒¶
<pb:KR4e0157_SBCK_001-3a>¶
　疚扵心切疑朱子之賢而豈其扵此尚有未察¶
　及官留都復取朱子之書而檢求之然後知其¶
　晚嵗固已大悟舊&KR0003;之非痛悔極艾至以爲自¶
　誑誑人之罪不可勝贖世之𫠦傳集註或問之¶
　𩔖乃其中年未定之&KR0003;自咎以爲舊本之誤思¶
　改正而未及而其諸語𩔖之屬又其門人挾勝¶
　心以附已見固扵朱子平日之&KR0003;猶有大相繆¶
　戾者而世之學者局扵見聞不過持循講習扵¶
　此其扵悟後之論㮣乎其未有聞則亦何怪乎¶
<pb:KR4e0157_SBCK_001-3b>¶
　予言之不信而朱子之心無以自暴扵後世也¶
　乎予旣自幸其&KR0003;之不繆扵朱子又喜朱子之¶
　先得我心之同然且嘅夫世之學者徒守朱子¶
　中年未定之&KR0003;而不復知求其晚嵗旣悟之論¶
　競相呶呶以亂正學不自知其已入扵異端&KR0186;¶
　採錄而裒集之私以示夫同志庻㡬無疑扵吾¶
　&KR0003;而聖學之明可冀矣正徳乙亥冬十一月朔¶
　後學餘姚王守仁序¶
　　答黃直卿書¶
<pb:KR4e0157_SBCK_001-4a>¶
爲學直是先要立本文義&KR0077;可且與&KR0003;出正意令¶
其寛心玩味未可便令考校同異研䆒纎宻恐其¶
意思促迫難得長進將来見得大意畧舉一二節¶
目漸次理㑹盖未晚也此是向来定本之誤今𦍒¶
見得&KR0077;煩勇革不可茍避譏笑&KR0077;誤人也¶
　　答吕子約¶
日用工夫比復何如文字雖不可廢然𣹢養本原¶
而察扵天理人欲之判此是日用動静之間不可¶
頃刻間斷底事若扵此處見得分明自然不到得¶
<pb:KR4e0157_SBCK_001-4b>¶
流入世俗功利權謀裏去矣熹亦近日方實見得¶
向日支離之病雖與彼中證候不同然忘已逐物¶
貪外虚内之失則一而已程子&KR0003;不得以天下萬¶
物撓已已立後自&KR0014;了得天下萬物今自家一箇¶
身心不知安頓去處而談王&KR0003;伯將&KR0052;世事業别¶
作一箇伎俩商量講究不亦誤乎相去逺不得面¶
論書問終&KR0003;不盡臨風嘆息而已¶
　　答何叔京¶
前此僣易拜禀博觀之敝誠不自揆乃䝉見是何¶
<pb:KR4e0157_SBCK_001-5a>¶
𦍒如此然觀来諭似有未&KR0014;遽舍之意何邪此理¶
甚明何疑之有若使道可以多聞博觀而得則世¶
之知道者爲不少矣熹近日因事大有少省𤼵處¶
如鳶飛魚躍明道以爲與必有事焉勿正之意同¶
者乃今曉然無疑日用之間觀此流行之體初無¶
間斷處有下工夫處乃知日前自誑誑人之罪盖¶
不可勝贖也此與守書冊泥言語全無交渉𦍒扵¶
日用間察之知此則知仁矣¶
　　答潘叔昌¶
<pb:KR4e0157_SBCK_001-5b>¶
示喻天上無不識字底神仙此論甚中一偏之弊¶
然亦恐只學得識字&KR0077;不曾學得上天即不如且¶
學上天耳上得天了&KR0077;旋學上天人亦不妨也中¶
年以後氣血精神&KR0014;有㡬何不是記故事時節熹¶
以目昏不敢着力讀書閒中静坐収歛身心頗覺¶
得力間起㸔書&KR0147;復&KR0210;眼遇有㑹心處時一喟然¶
耳¶
　　答潘叔度¶
熹衰病今嵗𦍒不至劇但精力益衰目力全短看¶
<pb:KR4e0157_SBCK_001-6a>¶
文字不得𡨕目静坐&KR0077;得收拾放心覺得日前外¶
面走作不少頗恨盲廢之不早也㸔書鮮識之喻¶
誠然然嚴霜大凍之中豈無些小風和日煖意思¶
要是多者勝耳¶
　　與吕子約¶
孟子言學問之道惟在求其放心而程子亦言心¶
要在腔子裏今一向耽着文字令此心全體都奔¶
在册子上更不知有已便是箇無知覺不識痛癢¶
之人雖讀得書亦何益扵吾事邪¶
<pb:KR4e0157_SBCK_001-6b>¶
　　與周叔謹¶
應之甚恨未得相見其爲學規模次第如何近来¶
吕陸門人互相排斥此由各狥𫠦見之偏而不䏻¶
公天下之心以觀天下之理甚覺不滿人意應之¶
盖嘗學扵兩家未知其扵此㸔得果如何因話扣¶
之因書諭及爲𦍒也熹近日亦覺向来&KR0003;話有大¶
支離處反身以求正坐自巳用功亦未切耳因此¶
減去文字功夫覺得閒中氣象甚&KR0244;毎勸學者亦¶
且㸔孟子道性善求放心兩章着實體察收拾爲¶
<pb:KR4e0157_SBCK_001-7a>¶
要其餘文字且大槩諷誦𣹢養未湏大叚着力考¶
索也¶
　　答陸𧰼山¶
熹衰病日侵去年災患亦不少比来病軀方似畧¶
可支吾然精神耗減日甚一日恐終非&KR0014;久扵世¶
者𫠦幸邇来日用功夫頗覺有力無復向来支離¶
之病甚恨未得&KR0025;容面論未知異時相見尚復有¶
異同否耳¶
　　答符復仲¶
<pb:KR4e0157_SBCK_001-7b>¶
聞向道之意甚勤向𫠦喻義利之間誠有難擇者¶
但意𫠦疑以爲近利者即便舍去可也向後見得¶
親切&KR0077;㸔舊事又有見未盡舍未盡者不解有過¶
當也見陸丈囬書其言明當且就此持守自見功¶
效不湏多疑多問&KR0077;轉迷惑也¶
　　答吕子約¶
日用功夫不敢以老病而自懈覺得此心操存舍¶
亡只在反掌之間向来誠是太渉支離盖無本以¶
自立則事事皆病耳又聞講授亦頗勤勞此恐或¶
<pb:KR4e0157_SBCK_001-8a>¶
有未便今日正要淸源正本以察事變之㡬微豈¶
可一向汩溺扵故&KR0083;堆中使精神昏弊失後忘前¶
而可以謂之學乎¶
　　與呉茂實¶
近来自覺向時工夫止是講論文義以爲積集義¶
理久當自有得力處&KR0077;扵日用工夫全少檢㸃諸¶
朋友往往亦只如此做工夫𫠦以多不得力今方¶
深省而痛懲之亦欲與諸同志勉焉幸老兄徧以¶
告之也¶
<pb:KR4e0157_SBCK_001-8b>¶
　　答張敬夫¶
熹窮居如昨無足言者自逺去師友之益兀兀度¶
日讀書反已固不無警省處終是旁無&KR0416;輔因循¶
汩沒尋復失之近日一種向外走作心恱之而不¶
䏻自已者皆凖止酒例戒而絶之似覺省事此前¶
軰𫠦謂下士晚聞道&KR0147;以拙自脩者若擴充不已¶
補復前非庶其有日舊讀中庸愼獨大學誠意毋¶
自欺處常苦求之太過措詞煩猥近日乃覺其非¶
此正是最切近處最分明處乃舍之而談空扵㝠¶
<pb:KR4e0157_SBCK_001-9a>¶
漠之間其亦誤矣方&KR0060;以此意痛自檢勒懔然度¶
日惟恐有怠而失之也至扵文宇之間亦覺向来¶
病痛不少盖平日解&KR0052;最爲守章句者然亦多是¶
推衍文義自做一片文字非惟屋下架屋&KR0003;得意¶
味淡薄且是使人㸔者將註與&KR0052;作兩項工夫做¶
了下稍㸔得支離至扵本㫖全不相照以此方知¶
漢儒可謂善&KR0003;&KR0052;者不過只&KR0003;訓詁使人以此訓¶
詁玩索&KR0052;文訓詁&KR0052;文不相離異只做一道㸔了¶
直是意味深長也¶
<pb:KR4e0157_SBCK_001-9b>¶
　　答吕伯恭¶
道間與季通講論因悟向来𣹢養功夫全少而講¶
&KR0003;又多彊探必&KR0145;尋流逐末之弊推𩔖以求衆病¶
非一而其源皆在此恍然自失似有頓進之功若¶
保此不懈庶有望扵將来然非如近日諸賢𫠦謂¶
頓悟之機也向来𫠦聞誨諭諸&KR0003;之未契者今日¶
細思脗合無疑大抵前日之病皆是氣質躁妄之¶
偏不曾𣹢養克治任意直前之弊耳¶
　　答周純仁¶
<pb:KR4e0157_SBCK_001-10a>¶
閒中無事固宜謹出然想亦不&KR0014;一併讀得許多¶
似此專人来往勞費亦是未䏻省事隨寓而安之¶
病又如多服燥熱藥亦使人血氣偏勝不得和平¶
不但非𫠦以衛生亦非𫠦以養心竊恐更湏深自¶
思省収拾身心漸令向裏令寧静閒退之意勝而¶
飛揚燥擾之氣消則治心養氣處世接物自然安¶
穩一時長進無復前日内外之患矣¶
　　答竇文卿¶
爲學之要只在着實操存宻切體認自已身心上¶
<pb:KR4e0157_SBCK_001-10b>¶
理㑹切忌&KR0127;自表襮引惹外人辯論枉費酬應分¶
&KR0077;向裏工夫¶
　　答吕子約¶
聞欲與二友俱来而復不果深以爲恨年来覺得¶
日前爲學不得要領自做身主不起反爲文字奪¶
&KR0077;精神不是小病毎一念之惕然自懼且爲朋友¶
憂之而毎得子約書&KR0186;復恍然尤不知𫠦以爲賢¶
者謀也且如臨事遲囬瞻前顧後只此亦可見得¶
心術影子當時若得相聚一畨彼此極論庻㡬或¶
<pb:KR4e0157_SBCK_001-11a>¶
有剖決之助今又失此㡬㑹極令人悵恨也訓導¶
後生若&KR0003;得是當極有可自警省處不㑹減人氣¶
力若只如此支離漫無統紀則雖不教後生亦只¶
見得展轉迷惑無出頭處也¶
　　答林擇之¶
熹哀苦之餘無他外誘日用之間痛自歛飭乃知¶
敬字之功親切要妙乃如此而前日不知扵此用¶
力徒以口耳浪費光隂人欲横流天理㡬滅今而¶
思之怛然震悚盖不知𫠦以措其躬也¶
<pb:KR4e0157_SBCK_001-11b>¶
　　又¶
此中見有朋友數人講學其間亦難得朴實頭&KR0018;¶
荷得者因思日前講論只是口&KR0003;不曾實體扵身¶
故在已在人都不得力今方欲與朋友&KR0003;日用之¶
間常切㸃檢氣習偏處意欲萌處與平日𫠦講相¶
似與不相似就此痛着工夫庻㡬有益陸子夀兄¶
弟近日議論&KR0077;肯向講學上理㑹其門人有相訪¶
者氣象皆好但其間亦有舊病此間學者&KR0077;是與¶
渠相反初謂只如此講學漸𣹢自&KR0014;入徳不謂末¶
<pb:KR4e0157_SBCK_001-12a>¶
流之弊只成&KR0003;話至扵人倫日用最切近處亦都¶
不得毫毛氣力此不可不深懲而痛警也¶
　　答梁文叔¶
近㸔孟子見人即道性善&KR0091;堯舜此是第一義若¶
扵此㸔得透信得及直下便是聖賢便無一毫人¶
欲之私做得病痛若信不及孟子又&KR0003;箇第二節¶
工夫又只引成覸顔淵公明儀三段&KR0003;話教人如¶
此𤼵憤勇猛向前日用之間不得存留一毫人欲¶
之私在這裏此外更無别法若扵此有箇&KR0108;迅興¶
<pb:KR4e0157_SBCK_001-12b>¶
起處方有田地可下功夫不然即是畫脂鏤氷無¶
眞實得力處也近日見得如此自覺頗得力與前¶
日不同故此奉報¶
　　答潘叔恭¶
學問根本在日用間持敬集義工夫直是要得念¶
念省察讀書求義乃其間之一事耳舊来雖知此¶
意然扵緩急之間終是不覺有倒置處誤人不少¶
今方自悔耳¶
　　答林充之¶
<pb:KR4e0157_SBCK_001-13a>¶
充之近讀何書恐更當扵日用之間爲仁之本者¶
深加省察而去其有害扵此者爲佳不然誦&KR0003;雖¶
精而不踐其實君子盖深恥之此固充之平日𫠦¶
講聞也¶
　　答何叔景¶
李先生教人大抵令扵静中體認大本未𤼵時氣¶
𧰼分明即處事應物自然中節此乃龜山門下相¶
傳指訣然當時親炙之時貪聽講論又方竊好章¶
句訓詁之習不得盡心扵此至今若存若亡無一¶
<pb:KR4e0157_SBCK_001-13b>¶
的實見處&KR0499;&KR0018;敎育之意毎一念此未嘗不愧汗¶
沾衣也¶
　　又¶
熹近来尤覺昏憒無進歩處盖緣日前偷墮茍簡¶
無深探力行之志凡𫠦論&KR0003;皆出入口耳之餘以¶
故全不得力今方覺悟欲勇革舊習而血氣已衰¶
心志亦不復彊不知終&KR0014;有𫠦濟否¶
　　又¶
向来妄論持敬之&KR0003;亦不自記其云何但因其良¶
<pb:KR4e0157_SBCK_001-14a>¶
心𤼵見之微猛省提撕使心不昧則是做工夫底¶
本領本領旣立自然下學而上逹矣若不察良心¶
𤼵見處即𣺌𣺌&KR0252;&KR0252;恐無下手處也中間一書論¶
必有事焉之&KR0003;&KR0077;儘有病殊不蒙辨詰何邪𫠦喻¶
多識前言往行固君子之𫠦急熹向来𫠦見亦是¶
如此近因反求未得箇安穩處&KR0077;始知此未免支¶
離如𫠦謂因諸公以求程氏因程氏以求聖人是¶
隔㡬重公案曷若黙㑹諸心以立其本而其言之¶
得失自不&KR0014;逃吾之鑒邪欽夫之學𫠦以超脱自¶
<pb:KR4e0157_SBCK_001-14b>¶
在見得分明不爲言句𫠦桎梏只爲合下入處親¶
切今日&KR0003;話雖未&KR0014;絶無滲漏終是本領是當非¶
吾軰𫠦及但詳觀𫠦論自可見矣¶
　　答林擇之¶
𫠦論顔孟不同處極善極善正要見此曲折始無¶
窒礙耳比来想亦只如此用功熹近只就此處見¶
得向来未見底意思乃知存久自明何待窮索之¶
語是眞實不誑語今未&KR0014;久巳有此驗况眞&KR0014;久¶
邪但當益加勉勵不敢少弛其勞耳¶
<pb:KR4e0157_SBCK_001-15a>¶
　　答楊子直¶
學者墮在語言心實無得固爲大病然扵語言中¶
罕見有䆒竟得徹頭徹尾者盖資質巳是不及古¶
人而功夫又草草𫠦以終身扵此若存若亡未有¶
卓然可恃之實近因病後不敢極力讀書閒中&KR0077;¶
覺有進歩處大抵孟子𫠦論求其放心是要訣爾¶
　　與田侍郎子眞¶
吾軰今日事事做不得只有向裏存心窮理外人¶
無交渉然亦不免違條礙貫㸔来無着力處只有¶
<pb:KR4e0157_SBCK_001-15b>¶
更攅近裏面安身立命爾不審比日何𫠦用心因¶
書及之深𫠦欲聞也¶
　　答陳才卿¶
詳来示知日用工夫精進如此尤以爲喜若知此¶
心此理端的在我則參前倚衡自有不容捨者亦¶
不待求而得不待操而存矣格物致知亦是因其¶
𫠦巳知者指之以及其𫠦未知只是一本原無兩¶
様工夫也¶
　　與劉子澄¶
<pb:KR4e0157_SBCK_001-16a>¶
居官無脩業之益若以俗學言之誠是如此若論¶
聖門𫠦謂徳業者&KR0077;初不在日用之外只押文字¶
便是進徳脩業地頭不必編綴異聞乃爲修業也¶
近覺向来爲學實有向外浮泛之弊不惟自誤而¶
誤人亦不少方别尋得一頭緒似差簡約端的始¶
知文字言語之外眞别有用心處恨未得面論也¶
浙中後来事體大段支離乖僻恐不止似正似邪¶
而巳極令人難&KR0003;只得惶恐痛自警省恐未可專¶
執舊&KR0003;以爲&KR0145;舍也¶
<pb:KR4e0157_SBCK_001-16b>¶
　　與林擇之¶
熹近覺向来乖繆處不可縷數方惕然思𫠦以自¶
新者而日用之間悔吝潜積又已甚多朝夕惴懼¶
不知𫠦以爲計若擇之&KR0014;一来輔此不逮𦍒甚然¶
講學之功比舊&KR0077;覺稍有寸進以此知初學得些¶
静中功夫亦爲助不小¶
　　答吕子約¶
示喻日用工夫如此甚善然亦且要見一大頭腦¶
分明便扵澡舍之間有用力處如實有一物把住¶
<pb:KR4e0157_SBCK_001-17a>¶
放行在自家手裏不是謾&KR0003;求其放心實&KR0077;茫茫¶
無把捉處也¶
子約復書云某盖嘗深體之此箇大頭腦本非外¶
面物事是我元初本有底其曰人生而静其曰喜¶
怒哀樂之未𤼵其曰寂然不動人汩汩地過了日¶
月不曾存息不曾實見此體段如何㑹有用力處¶
程子謂這箇義理仁者又㸔做仁了智者又㸔做¶
智了百姓日用而不知此𫠦以君子之道鮮此箇¶
亦不少亦不剰只是人㸔他不見不大段信得此¶
<pb:KR4e0157_SBCK_001-17b>¶
話及其言扵勿忘勿助長間認取者認乎此也認¶
得此則一動一静皆不昧矣惻隱羞惡辭讓是非¶
四端之著也操存乆則𤼵見多忿&KR1264;憂患好樂恐¶
懼不得其正也放舍甚則日滋長記得南軒先生¶
謂驗厥操舍乃知出入乃是見得主腦扵操舍間¶
有用力處之實話盖苟知主腦不放下雖是未&KR0014;¶
常常操存然語黙應酬間&KR0851;&KR0851;&KR0014;自省驗雖其實¶
有一物在我手裏然可欲者是我底物不可放失¶
不可欲者非是我物不可留藏雖謂之實有一物¶
<pb:KR4e0157_SBCK_001-18a>¶
在我手裏亦可也若是謾&KR0003;旣無歸𪧐亦無依據¶
縱使彊把捉得住亦止是襲&KR0145;夫豈是我元有底¶
邪愚見如此敢望指敎朱子荅書云此段大槩甚¶
正當親切¶
　　答呉徳夫¶
承喻仁字之&KR0003;足見用力之深熹意不欲如此坐¶
談但直以孔子程子𫠦示求仁之方擇其一二切¶
扵吾身者篤志而力行之扵動静語黙間勿令間¶
㫁則乆乆自當知味矣去人欲存天理且據𫠦見¶
<pb:KR4e0157_SBCK_001-18b>¶
去之存之功夫旣深則𫠦謂似天理而實人欲者¶
次第可見今大體未正而便察及細微恐有放飯¶
流啜而問無齒決之譏也如何如何¶
　　答或人¶
中和二字皆道之體用舊聞李先生論此最詳後¶
来𫠦見不同遂不復致思今乃知其爲人深切然¶
恨已不䏻盡記其曲折矣如云人固有無𫠦喜怒¶
哀樂之時然謂之未𤼵則不可言無主也又如先¶
言愼獨然後及中和此亦嘗言之但當時旣不領¶
<pb:KR4e0157_SBCK_001-19a>¶
畧後来又不深思遂成蹉過孤&KR0018;此翁耳¶
　　答劉子澄¶
日前爲學緩扵反已追思凡百多可悔者𫠦論註¶
文字亦坐此病多無着實處囬首&KR0252;然計非嵗月¶
功夫𫠦&KR0014;救治以此愈不自快前時猶得敬夫伯¶
恭時惠規益得以自警省二友云亡耳中絶不聞¶
此等語今乃深有望扵吾子澄自此惠書痛加鐫¶
誨乃君子愛人之意也¶
　　朱子之後如眞西山許魯齋呉草廬亦皆有¶
<pb:KR4e0157_SBCK_001-19b>¶
　　見扵此而草廬見之尤眞悔之尤切今不䏻¶
　　備錄&KR0145;草廬一&KR0003;附扵後¶
臨川呉氏曰天之𫠦以生人人之𫠦以爲人以此¶
徳性也然自聖傳不嗣士學靡宗漢唐千餘年間¶
董韓二子依稀數語近之而原本竟昧昧也逮夫¶
周程張邵興始䏻上通孟氏而爲一程氏四傳而¶
至朱文義之精宻又孟氏以来𫠦未有者其學徒¶
往往滯扵此而溺其心夫旣以世儒記誦詞章爲¶
俗學矣而其爲學亦未離乎言語文字之末此則¶
<pb:KR4e0157_SBCK_001-20a>¶
嘉定以後朱門末學之敝而未有&KR0014;救之者也夫¶
𫠦貴乎聖人之學以&KR0014;全天之𫠦以與我者爾天¶
之與我徳性是也是爲仁義禮智之根株是爲形¶
質血氣之主宰舍此而他求𫠦學何學㢤假而行¶
如司馬文正公才如諸葛忠武侯亦不免爲習不¶
著行不察亦不過爲資器之超扵人而謂有得扵¶
聖學則未也况止扵訓詁之精講&KR0003;之宻如北溪¶
之陳𩀱峰之饒則與彼記誦詞章之俗學相去何¶
&KR0014;以寸㢤聖學大明扵宋代而踵其後者如此可¶
<pb:KR4e0157_SBCK_001-20b>¶
嘆巳澄也鑚研扵文義毫分縷析毎以陳爲未精¶
饒爲未宻也墮此科臼中垂四十年而始覺其非¶
自今以往一日之内子而亥一月之内朔而晦一¶
嵗之内春而冬常見吾徳性之昭昭如天之運轉¶
如日月之往来不使有湏&KR0119;之間斷則扵尊之之¶
道殆庻㡬乎扵此有未&KR0014;則問扵人學扵已而必¶
欲其至若其用力之方非言之可喻亦味扵中庸¶
首章訂頑終篇而自悟可也¶
　朱子晚年定論我¶
<pb:KR4e0157_SBCK_001-21a>¶
　陽明先生在留都時𫠦採集者也揭陽薛君尚¶
　謙舊錄一本同志見之至有不及抄冩袖之而¶
　去者衆皆憚扵翻錄乃謀而壽諸&KR0922;謂子以齒¶
　當志一言惟朱子一生勤苦以惠来學凡一言¶
　一字皆𫠦當守而獨表章是尊崇乎此者盖以¶
　爲朱子之定見也今學者不求諸此而猶踵其¶
　𫠦悔是蹈舛也豈善學朱子者㢤麟無似&KR0025;事¶
　扵朱子之訓餘三十年非不專且篤而竟亦未¶
　有居安資深之地則猶以爲知之未詳而覽之¶
<pb:KR4e0157_SBCK_001-21b>¶
　未博也戊寅夏持𫠦著論若干卷来見先生聞¶
　其言如日中天睹之即見如五榖之藝地種之¶
　即生不假外求而眞切簡易恍然有悟退求其¶
　故而不合則又不免遲疑扵其間及讀是編始¶
　釋然盡投其𫠦業假館而受學盖三月而若將¶
　有聞焉然後知嚮之𫠦學乃朱子中年未定之¶
　論是故三十年而無𫉬今賴天之靈始克&KR0025;事¶
　扵其𫠦謂定見者故&KR0014;三月而若將有聞也非¶
　吾先生㡬乎已矣敢以告夫同志使無若麟之¶
<pb:KR4e0157_SBCK_001-22a>¶
　晚而後悔也若夫直求本原扵言語之外眞有¶
　以驗其必然而無疑者則存乎其人之自力是¶
　編特爲之指迷耳¶
　正徳戊寅六月望門人雩都袁慶麟謹識¶
<pb:KR4e0157_SBCK_001-22b>¶
<pb:KR4e0157_SBCK_001-22b>¶
#+PROPERTY: JUAN 1
#+PROPERTY: FILE SB04n0439-001王文成公全書附錄-一卷.
<pb:KR4e0157_SBCK_001-23a>¶
王文成公全書卷之三十八¶
　　附録(七)¶
　　　世徳紀附録一¶
　　辯忠䜛以定國是䟽　門人陸澄(刑部主/事時上)¶
臣切見廵按江西監察御史程啓充戸科給事中¶
毛玉各論劾丁憂新建伯王守仁似若心跡未明¶
功罪未當者此論一倡一二嫉賢妬功之徒固有¶
和者而在　朝在市寃憤不平臣係守仁門生知¶
之最詳寃憤特甚敢昧死一言謹按守仁學本誠¶
<pb:KR4e0157_SBCK_001-23b>¶
明才兼文武抗言時事致忤逆瑾杖之㡬死謫居¶
龍塲居夷處困動心&KR0216;性獨悟道真荷　先帝收¶
用屢遷至扵廵撫其在南贛四征而福建湖廣廣¶
東江西數十年之巨㓂爲之蕩平因奉　勅勘事¶
福建道由江西至扵豐城適遇賊變拜天轉風舟¶
返吉安倡義督兵不旬月而賊㓕人但見其處變¶
之從容而不知其忠誠之激切人但見其成功之¶
迅速而不知其謀畧之淵微人但見其遭非常之¶
搆䧟而禍莫能中而不知其守身無毫髪之可疵¶
<pb:KR4e0157_SBCK_001-24a>¶
當時張銳錢寜軰以不遂賣國之計而恨之張忠¶
江彬軰以不遂冐功之&KR0059;而恨之宸濠劉吉軰以¶
不遂簒逆之謀而恨之凡可以殺其身而赤其族¶
者誅求搜剔何𫠦不至使守仁而初有交好之情¶
中有猶豫之意後有貪冐之為諸人其肯隱&KR0216;而¶
不𤼵乎迨　皇上龍飛而褒慰殊恩形扵　詔㫖¶
天下方快　朝廷之清明不意功罪既白賞罰既¶
定乃復有此怪僻顛倒之論欲以瞹昧不明之事¶
而掩其顯著不世之功天理人心安在哉論者之¶
<pb:KR4e0157_SBCK_001-24b>¶
意大畧有六一謂宸濠&KR0059;書有王守仁亦好一語¶
二謂守仁曽遣冀元亨徃見宸濠三謂守仁亦因¶
賀宸濠生辰而來四謂守仁起兵由扵致仕都御¶
史王懋中知府伍文定攀激五謂守仁破城之時¶
縱兵焚掠而殺人太多六謂宸濠本無䏻為一知¶
縣之力可擒守仁之功不足多而其捷本𫠦陳粧¶
㸃過實然䆒其本心不過忌其功名而巳宸濠&KR0059;¶
書王守仁亦好之&KR0003;乃啓充得扵湖口知縣章玄¶
梅者切惟刑部節奉　欽依原搜簿籍既未送官¶
<pb:KR4e0157_SBCK_001-25a>¶
封記收掌又事𤼵日乆别生事端委的真偽難辨¶
無慿查䆒着原捜𫉬之人盡行燒毀欽此今玄梅¶
之書從何而來使有之何足慿據且出扵宸濠之¶
口尤其不足取信者夫豪傑用意𩔖非㝷常可測¶
守仁雖有防宸濠而圗之之意使㡬事不宻則亦¶
不過如孫燧許逵之一死以報國而已其何以成¶
後功以貽　皇上今日之安哉設使守仁畧有交¶
通宸濠之迹而卒以㓕之其心事亦可以自白况¶
可以不足慿信之迹遂疑其心而舎其討賊之大¶
<pb:KR4e0157_SBCK_001-25b>¶
功哉其遣冀元亨徃見者是守仁知宸濠素蓄逆¶
謀而元亨素懐忠孝欲使啓其良心而因以探其¶
宻計爾元亨一見不合而歸使言合志投當留信¶
𪧐何反逆之日反在千里之外乎今元亨之寃魂¶
既伸而守仁之心事不白天理人心何在乎毛玉¶
疑守仁因賀宸濠生辰而偶爾遇變殊不知守仁¶
奉　敕將徃福建而瑞金㑹昌等縣瘴氣生𤼵不¶
敢經行故道岀豐城且宸濠生日在十三而守仁¶
十五方抵豐城若賀生辰何獨後期而至乎其謂¶
<pb:KR4e0157_SBCK_001-26a>¶
守仁由王懋中等攀激起兵尤為&KR0446;謬守仁近豐¶
城五里而聞變即刻偽寫兩廣都御史楊旦大兵¶
將臨火牌扵知縣顧佖接見之時令人詐為驛夫¶
入逓守仁佯喜以為大兵既至賊必易圗當令顧¶
佖傳牌入城以疑宸濠又令顧佖守城許與撥兵¶
助守時有報稱宸濠遣賊六百追虜王都者守仁¶
囬船而南風大逆乃慟哭告天而頃刻反風守仁¶
又恐賊兵追至急乗漁舟脫身此時王懋中安在¶
次日奔至蛇河遇臨江知府戴徳孺即議起兵因¶
<pb:KR4e0157_SBCK_001-26b>¶
不足恃又奔入新淦城欲與知縣李美集兵度不¶
可居復奔至吉安見倉庫充實遂乃駐劄傳檄各¶
處起調軍民一面榜募忠義之士方令伍文定以¶
書請各鄕官王懋中等盟誓勤王而懋中又遲疑¶
二日乃始同盟夫各府及萬之兵若非提督軍門¶
以便宜起調其肯聴致仕鄕官而集乎今乃顛倒¶
其說至謂守仁掩懋中之功天理人心安在乎至¶
扵破城之時焚者宫中自焚故内室毀而外宇存¶
官兵但救而無焚也掠者伍文定之兵乗勝奪賊¶
<pb:KR4e0157_SBCK_001-27a>¶
衣資衆兵不然也殺人者知縣劉守緒𫠦領奉新¶
之兵以守仁號令閉門者生迎敵者死故殺迎敵¶
者百餘人及守仁至斬官兵殺掠者四十六人遂¶
無犯者矣且省城之人各受宸濠銀二兩米一石¶
與之拒守是賊也殺之何罪又宫爲賊巢財皆賊¶
𧷢焚之掠之亦何罪哉今舎其大功而摘其小過¶
㡬何而不爲逆賊報&KR0311;乎且宸濠𫝑熖薫天觸者¶
萬死人皆望風奔靡而已及守仁調兵四集搗其¶
巢穴散其黨與數敗之餘羽翼俱盡妻妾赴水乃¶
<pb:KR4e0157_SBCK_001-27b>¶
窮㓂爾夫然後知縣王冕得以近之今乃以爲一¶
知縣可擒甚無據也果若𫠦言則孫燧許逵何爲¶
&KR0013;殺而三司衆官何爲&KR0013;&KR0350;耶楊銳張文錦何爲¶
守之一月不敢出戰必待省城破而賊自解圍耶¶
伍文定何以一敗而&KR0013;殺者八百人其餘諸將又¶
何以戰之三日而後擒㓕耶至若捷本𫠦陳若作¶
偽牌以疑賊心行反間以解賊黨之𩔖𫠦不載者¶
尤多而謂以無爲有可乎夫宸濠積謀有年一旦¶
大𤼵震撼兩京而守仁以一書生談𥬇平之扵數¶
<pb:KR4e0157_SBCK_001-28a>¶
日之内功亦竒矣使不即㓕而貽　先帝親征之¶
勞臣不知賣國之徒計安出也使不即㓕　先帝¶
崩臣又不知　聖駕之来䏻髙枕無憂否也今建¶
不世之功而遭不明之謗天理人心安在哉臣知¶
守仁之心决非榮辱死生𫠦䏻動者但恐公論不¶
昭而忠臣義士觧體爾此萬世忠義之寃而國是¶
之大不定者宜乎天變之疊見也臣與守仁分係¶
師生義均生死前之𫠦辯天下公言伏願　聖明¶
詳察乞降　綸音慰安守仁仍戒&KR0346;言官勿為異¶
<pb:KR4e0157_SBCK_001-28b>¶
論庶㡬國是以定而亦消天變之一端也臣干冐¶
天威不勝戰慄待罪之至¶
　　明軍功以勵忠勤䟽　門人黄綰(光禄寺少/卿時上)¶
臣聞賞罰者人主御天下之操柄也得其操柄死¶
命可致天下可運之掌不得其操柄百事具廢&KR0082;¶
治得乎故明主慎之至親不可移至讐不可奪有¶
功必賞有罪必誅然必稱天以命之示非&KR0059;也臣¶
下視之不飾虗譽不結援黨不思賄托惟勉忠勤¶
死不敢易&KR0082;不治得乎今或不然凡飾譽援黨賄¶
<pb:KR4e0157_SBCK_001-29a>¶
托譏䜛不及必𫉬顯擢無不如意凡盡忠勤職即¶
譏䜛蝟集黜辱隨至無不失意以此操柄失　御¶
人皆以奸結巧避為賢孰肯身任　國家事㢤臣¶
不䏻枚舉姑以　圥朝末年　陛下初政一事論¶
之如宸濠搆逆虐熖吞天藩郡震動　宗親懾憂¶
　陛下嘗身見之矣腹心應援布滿中外𪔂卿近¶
倖賄賂交馳賣國奸臣待時𤼵動兩京乏備四路¶
無人方鎮逺近莫之如何握兵&KR0026;望㴞㴞皆是惟¶
鎮守南贛都御史王守仁領　勅福建勘事道&KR0052;¶
<pb:KR4e0157_SBCK_001-29b>¶
南昌中途聞變指心𥸤天誓不與賊俱生赤身孤¶
走設奇運謀乃遣優人賫諜假與　天兵約征方¶
鎮會戰俾其邀𫉬以示有備牽疑賊謀以俟四路¶
設備中執叛臣家属繆托腹心又示無為以安其¶
心然後激衆以義紏集烏合待兵成慮審𤼵書罵¶
賊使覺悔既出攝兵收復南昌按甲待之賊至安¶
慶攻城方銳警聞使還筭其歸途水陸邀撃大潰¶
賊衆遂擒宸濠于樵舎兵法有先勝而後求戰者¶
非此謂也成功之後江右瘡痍未復　武宗皇帝¶
<pb:KR4e0157_SBCK_001-30a>¶
南廵奸權攘功嫉譛百端危疑莫測守仁恭勤曲¶
致方靖地方僅𫉬身免守仁爲忠可謂艱貞竭盡¶
者矣使時無守仁倡義統衆謀𫉬機宜戰取有方¶
安慶卒破金陵不保長驅北上應援蜂起腹心隂¶
𦔳京師存亡未可知也雖畢竟　天命有在終必¶
殱夷曠日持乆士夫戮辱蒼生荼毒可勝言也守¶
仁南贛鎮守地方之責&KR0004;無𫠦與今受責地方者¶
遇事不敢擔當不過告變待　命而已守仁家于¶
浙之山隂淛乃江右通衢兵力素弱長驅或下父¶
<pb:KR4e0157_SBCK_001-30b>¶
兄宗族有噍𩔖乎此時守仁夫豈不思但忘&KR0059;奉¶
公以為　社稷不幸或敗夷㓕何悔守仁之志可¶
謂精貫白日者矣幸而成功　宇内太平𫠦謂徙¶
薪曲突人不為功亦不致思其忠又守仁扵　武¶
宗&KR0004;年劉瑾為奸人莫敢言守仁斥之觸恨選杖¶
毒决碎尻折髀死而復甦流竄瘴裔乆方　赦還¶
始𫉬錄用乃者南贛之鎮谿谷𠒋民聚黨為盗視¶
効虐刼肆無忌憚凡在䖍楚閩廣接壌山澤無非¶
賊巢大小有司束手無䇿皆謂終不可理守仁鎮¶
<pb:KR4e0157_SBCK_001-31a>¶
守未及三年兵威武畧竒變如神以故茶寮桶岡¶
諸寨大冐浰頭諸寨次第擒㓕増縣置邏立明約¶
遂為治境視古名將何以過此江右之民為立生¶
祠&KR0010;時祝𥙊民心不忘亦可見矣&KR0494;者　陛下登¶
極命取来京宴賞封之新建伯而陞南京兵部尚¶
書言者又謂不當来京宴賞以致奢費夫　陛下¶
大官之厨日用無紀較諸一飡之宴𫠦費㡬何猶¶
煩論之北京豈無一職必&KR0082;置之南京此乃邪比¶
蔽賢嫉功之𫠦為也守仁後丁父憂服满遂不起¶
<pb:KR4e0157_SBCK_001-31b>¶
用反時造言排論然雖蒙拜爵陞官鐡劵未給禄¶
米未頒　朝事無與跡比樵漁縦使有過何庸論¶
之况有功無過㢤其意尤可知矣不獨守仁凡共¶
勤王大小臣工亦廢黜殆盡臣不䏻枚舉姑以一¶
二論之彼時領兵知府惟伍文定得陸副都御史¶
得&KR0315;一子千户邢珣徐璉但陞布政即令閒住彼¶
亦何過縱使有過八議惡在戴徳孺雖陞布政即¶
死于水皆無&KR0315;子副使陳槐因&KR0134;宰臣進賢致怒¶
讐人希意誣之獨黜為民御史伍希儒謝源輙以¶
<pb:KR4e0157_SBCK_001-32a>¶
考察去官且陳槐邢珣等皆抱用世之才秉&KR0162;軀¶
之義因功廢黜深可太息然在今日　陛下操柄¶
之失莫此為甚他日無事則可萬一有事將誰効¶
用哉况守仁學原性命徳由忠恕才優經濟使之¶
事君處物必䏻曲盡其誠尤足以當　薫陶備¶
顧問以　陛下不世出明聖之資與之浹洽講明¶
天下之治生民之福豈易言哉前者言官屢薦故¶
尚書席書吳廷舉今侍郎張璁桂蕚皆薦之曽蒙¶
　簡命用為兩廣總制臣謂總制&KR0009;止一方何若¶
<pb:KR4e0157_SBCK_001-32b>¶
用之廟堂可以賛襄謀議轉移人心𫠦濟天下矣¶
伏惟陛下念明良遭遇之難蚤　召守仁令與大¶
學士楊一清等共圖至治另推才䏻為兩廣總制¶
仍　勑該部給與守仁應得鐡劵禄米將陳槐邢¶
珣徐璉等起用伍希儒謝源等查酌軍功事例議¶
録戴徳孺量與&KR0315;襲此實　陛下奉天𫠦操之大¶
柄不可毫髪移奪者　宜早收之以為使人宣忠¶
効力之權臣不勝懇悃之至¶
　　地方䟽　霍韜¶
<pb:KR4e0157_SBCK_001-33a>¶
竊見新建伯南京兵部尚書兼都察院左都御史¶
王守仁奉　命廵撫兩廣巳將田州思恩撫䖏停¶
當隨復剿平八寨及斷藤峽等賊臣等皆廣東人¶
與賊隣壤備知各賊為患實跡嘗竊切齒蹙額而¶
歎曰兩廣良民何其不幸生隣惡境妻子何日寧¶
也又嘗竊計曰兩廣何日得一好官員剿平各賊¶
俾良民各安其生而頑民染患未&KR0055;者亦得格心¶
向化也乃今恭遇　聖明特起王守仁撫剿田州¶
思恩地方臣等竊謀曰兩廣自是有底寧之期也¶
<pb:KR4e0157_SBCK_001-33b>¶
聖天子知人之澤也是役也臣等為王守仁計曰¶
前廵撫動調三省兵若干萬梧州三府積年儲畜¶
軍餉費用不知若干萬復從廣東布政司支去庫¶
銀若干萬米不知支去若干萬殺死疫死狼兵鄕¶
兵民壮打手不知若干萬僅得田州安靖五十日¶
耳自是而思恩叛矣吊巖賊出圍肇慶府矣殺數¶
千家矣此賊併時同出盖與田州思恩東西相應¶
和者也若王守仁者乗此大敗極敝之後仰承¶
聖明特擢之恩雖合四省兵力再支庫銀百餘萬¶
<pb:KR4e0157_SBCK_001-34a>¶
支米數百萬剿平田州報功級數萬人亦且曰天¶
下大功也然而守仁不役一卒不費斗糧只宣&KR0045;¶
陛下聖徳遂致思恩田州兩府頑民稽首来服其¶
奉&KR0045;　聖化以来逺人雖舜格有苗何以過此臣¶
等是以歎服王守仁不惟䏻肅將　天威實䏻誕¶
敷　天徳也若八寨之賊㫁藤峽之賊又非田州¶
思恩可比也天下十二省俱多平壤惟廣西獨在¶
萬山之叢其土險其水迅其山之髙有猿猴不度¶
飛鳥不越者故諺語曰廣西民三而賊七由山高¶
<pb:KR4e0157_SBCK_001-34b>¶
土惡氣習兇悍雖良民至者亦化為賊也八寨賊¶
洪武年間𫠦不䏻平斷藤峽成化八年都御史韓¶
雍僅得討平及今五十餘年遺孽復熾故廣西賊¶
巢柳州慶逺鬰林府江諸賊雖時出刼掠官兵亦¶
屢　請征之若八寨賊則自　國&KR0004;至今未有輕¶
議征剿者盖謂山水兇惡進兵無路消息少動賊¶
巳先知一夫控險萬兵莫敵故百六十年未有敢¶
征八寨賊者也賊亦恃險肆惡時出攻圍城堡殺¶
掠良民何啻萬計四方頑民犯罪脫逃投入八寨¶
<pb:KR4e0157_SBCK_001-35a>¶
則有司不敢追攝矣鄰近流賊避兵追剿投入八¶
寨則官兵不敢誰何矣是八寨者實四方㓂賊淵¶
藪也斷藤峽又八寨之羽翼也廣西有八寨諸賊¶
猶人有心腹疾也八寨不平則兩廣無安枕期也¶
今王守仁沉機不露掩賊不備一舉而平之百數¶
十年豺虎窟穴掃而清之如拂塵然非仰藉　聖¶
人神武不殺之威何以致此臣等是以歎服王守¶
仁䏻體　陛下之仁以懐綏田州思恩向化之民¶
又䏻體　陛下之義以討服八寨斷藤峽梗化之¶
<pb:KR4e0157_SBCK_001-35b>¶
賊也仁義之用兩得之也謹按王守仁之成功有¶
八善焉乗湖兵歸路之便則兵不調而自集一也¶
因田州思恩效命之𦔳則勞而不怨二也機出意¶
外賊不及遯𫠦誅者真積年渠惡非徃年濫殺報¶
功者比三也因歸師討逆賊無糧運之費四也不¶
役民兵不募民馬一舉成功民不知擾五也平八¶
寨平斷藤峽則極惡者先誅其細小巢穴可漸施¶
徳化使去賊從良得撫剿之宜六也八寨不平則¶
西而柳慶東而羅旁緑水新寧恩平之賊合數千¶
<pb:KR4e0157_SBCK_001-36a>¶
里共為窟穴雖調兵數十萬費粮數百萬未易平¶
伏今八寨平定則諸賊可以漸次撫剿兩廣良民¶
可漸安生業紓　聖明南顧之憂七也韓雍雖平¶
斷藤峽賊矣旋復有賊者實當爾時未及區畫其¶
地為經乆圗俾餘賊復據為巢穴故也今五十年¶
生聚則賊復熾盛也亦宜若八寨乃百六十年𫠦¶
不䏻誅之劇賊山川天險尤難為功今守仁既平¶
其巢窟即徙建城邑以鎮定之則惡賊失險後日¶
固不䏻為變逋賊来歸不日且化爲良民矣誅惡¶
<pb:KR4e0157_SBCK_001-36b>¶
綏良得民父母之體八也或者議王守仁則曰𫠦¶
奉　命撫剿田州思恩也乃不剿田州則亦已矣¶
遂剿八寨可乎臣則曰昔吳楚反攻梁景帝詔周¶
亞夫救梁亞夫不奉詔而絶吳楚糧道遂破吳楚¶
而平七國安漢社稷夫不奉詔大罪也景帝不以¶
罪亞夫何也傳曰闑以内寡人制之闑以外將軍¶
制之又曰大夫出&KR0416;有可以安國家利社稷專之¶
可也古之道也是故周亞夫知制吳楚在絶其食¶
道而不在扵救梁也是故雖有詔命猶不受也惟¶
<pb:KR4e0157_SBCK_001-37a>¶
明君則以為功若腐儒則以為罪今王守仁知田¶
州思恩可以徳懐也遂約其降而安定之知八寨¶
諸賊百六十年未易服也遂因時仗義而討平之¶
仁義之用逹天徳者也雖無　詔命先𤼵後　聞¶
可也况有便宜從事之　㫖乎　或者又曰建置¶
城邑大事也區䖏錢糧戸部職也不先奏　聞而¶
輙興功可乎臣則曰古者帝王千里之内自治千¶
里之外附之侯伯而巳是豈堯舜湯武聖智反後¶
世不如哉盖慮輿圗既廣則智力不及與其役一¶
<pb:KR4e0157_SBCK_001-37b>¶
已耳目之力而無益扵事孰若以天下賢才理天¶
下事為逸而有功也是故帝王之職在扵知人而¶
已既知其人之賢而委任之矣則事之舉錯一以¶
付之而責其成功若功効不孚乃制其罪可也今¶
既任之又從而牽制之則豪傑何𫠦指手足乎是¶
故王守仁之平八寨也𫠦殺者賊之渠魁耳若逋¶
迯者固未及殺也乗此時機建置城邑遂招逋迯¶
之賊復業焉則積年之賊皆可化為良民也失此¶
機會撤兵而歸俟奏得　㫖乃興版築則賊漸来¶
<pb:KR4e0157_SBCK_001-38a>¶
歸又漸生聚據險結寨以抗我師雖欲築城亦不¶
䏻矣昔者范仲淹之守西邉也&KR0082;築大順城慮敵¶
人爭之乃先具版築然後廵邉急速興工一月成¶
城西夏覺而爭之巳不及矣爾時范仲淹若俟奏¶
報豈不敗乃事哉王守仁扵建置城邑之役盖計¶
之熟矣錢糧夫役固不仰足戸部而後有處也其¶
以一肩而分　聖明南顧之憂可謂賢矣不以為¶
功反以為過可乎先是正徳十四年宸濠謀反江¶
西兩司俛首從賊惟王守仁同御央伍希儒謝源¶
<pb:KR4e0157_SBCK_001-38b>¶
誓心效忠不幸奸臣張忠許泰等&KR0082;掩王守仁之¶
功以為巳有乃&KR0045;諸人曰王守仁&KR0004;同賊謀及公¶
論難掩乃又曰宸濠金帛俱王守仁伍希儒謝源¶
滿載以去當時大學士楊廷和尚書喬宇亦忌王¶
守仁之功遂不與辯白而黜伍希儒謝源俾落仕¶
籍王守仁不辯之謗至今未雪可謂黯啞之寃矣¶
夫國家論功有二道焉有開國效功之臣焉有定¶
亂拯危之臣焉開國之臣成則侯也敗則虜也雖¶
勿■焉可也惟禍變倐起社稷安危凛乎一髪效¶
<pb:KR4e0157_SBCK_001-39a>¶
忠定亂之臣則不忘也何也𫠦以衛社稷也昔者¶
王守仁之執宸濠也可謂定亂拯危之功矣奸人¶
猶或忌之而謗其短夫如是則後有事變誰肯效¶
忠乎甚矣小人忌功足以誤　國也臣等是以歎¶
曰王守仁等江西之功不白無以勸勵忠之臣若¶
廣西之功不白又無以&KR0134;䇿勲之臣是皆天下地¶
方大慮也王守仁大臣也豈以功賞有無為重&KR0127;¶
哉第恐當時有功之人及土官立功之人視此解¶
體則在外撫臣遂無𫠦激勸以為建功之地耳臣¶
<pb:KR4e0157_SBCK_001-39b>¶
等廣人也目擊八寨之賊為地方大患百數十年¶
一旦仰頼　聖明任用守仁以底平定不勝慶忭¶
今兵部功賞未見施行戸部覆　題又復再勘臣¶
恐機㑹一失大功遂沮城堡不得修築逋賊復據¶
巢穴地方不勝可慮也是故冐昧建言惟　聖明¶
察焉乞早裁斷俾官僚早得激&KR0134;城寨早得修築¶
逋賊早得招安良民早得復業嶺海之外歌詠太¶
平祝頌　聖徳實臣等𫠦以報　陛下知遇一節¶
也亦臣等自為地方大慮也不得已也為此具奏¶
<pb:KR4e0157_SBCK_001-40a>¶
　　征宸濠反間遺事　錢徳洪¶
龍光云是年六月十五日公扵豐城聞宸濠之變¶
時叅謀雷濟蕭禹在侍相與拜天誓死起兵討賊¶
&KR0082;趨還吉安南風正急舟不䏻動又痛哭告天頃¶
之得北風宸濠追兵將及潜入小漁船與濟等同¶
載得脫免舟中計議恐宸濠徑襲南京遂犯北京¶
兩京倉卒無備圗&KR0082;沮撓使遲&KR0335;半月逺近聞知¶
自然有備無患乃假冩兩廣都御史火牌云提督¶
兩廣軍務都御史楊為機宻軍務事准兵部咨及¶
<pb:KR4e0157_SBCK_001-40b>¶
都察院右副都御史顔咨俱為前事本院帶領狼¶
逹官兵四十八萬齊徃江西公幹的扵五月&KR0004;三¶
日在廣州府起馬前進仰沿途軍衛有司等衙門¶
即便照數預備糧草伺候官兵到日支應若臨期¶
缺乏悞事定行照依軍法斬首等因意示　朝廷¶
先差顔等勘事巳宻扵兩廣各處起調兵馬潜来¶
襲取宸濠使之恐懼遲疑&KR0026;望不敢&KR0127;進使濟等¶
宻遣乖覺人役持火牌設法打入省城宸濠見火¶
牌果生疑懼十八日囬至吉安又令濟等假冩南¶
<pb:KR4e0157_SBCK_001-41a>¶
雄南安贛州等府報帖日遂飛報府城打入省下¶
一以動揺省城人心一以鼓勵吉安效義之士又¶
與濟等謀假冩迎接京軍文書云提督軍務都御¶
史王爲機宻軍務事准兵部咨該本部題奉聖㫖¶
許㤗郤永分領邉軍四萬從鳳陽等處陸路徑擈¶
南昌劉暉桂勇分領京邉官軍四萬從徐州淮安¶
等處水陸並進分襲南昌王守仁領兵二萬楊旦¶
等領兵八萬秦金等領兵六萬各從信地分道並¶
進刻期夾攻南昌務要遵照方畧并心恊謀依期¶
<pb:KR4e0157_SBCK_001-41b>¶
速進母得彼先此後致悞事機欽此等因咨到職¶
除欽遵外照得本職先因奉勅前徃福建公幹行¶
至豐城地方卒遇寧王之變見已退住吉安府起¶
兵今准前因遵奉勅㫖&KR0049;兩廣兵齊依期前進外¶
㸔得兵部咨到縁由係奉　朝廷機宻勅㫖皆是¶
掩其不備先𤼵制人之謀其時必以寕王之兵尚¶
未舉動今寜王之兵巳出約亦有二三十萬若北¶
来官兵不知的實消息未免有悞事機以本職計¶
之若寜王堅守南昌擁兵不出京邉官軍逺来天¶
<pb:KR4e0157_SBCK_001-42a>¶
時地利兩皆不便一時恐亦難圗湏是按兵徐行¶
&KR0137;分兵先守南都&KR0049;寜王已離江西然後或遮其¶
前或撃其後使之首尾不救破之必矣今寧王主¶
謀李士實劉養正等各有書宻&KR0009;本職其賊將凌¶
十一閔廿四亦各宻差心腹前来本職逓状皆要¶
反戈立功報效可見寜王已是衆叛親離之人其¶
敗必不乆矣今聞兩廣共起兵四十八萬其先&KR0289;¶
八萬係遵勅㫖之數今巳到贛州地方湖廣起兵¶
二十萬其先&KR0289;六萬係遵勅㫖之數今聞巳到黄¶
<pb:KR4e0157_SBCK_001-42b>¶
州府地方本職起兵十萬遵照勅㫖先領二萬屯¶
吉安府地方各府知府等官各起兵快約亦不下¶
一萬之數共計亦有十一二萬人馬儘巳彀用但¶
得寧王早離江西其中必有内變因而乗機夾攻¶
為力甚易為此今用手本備開縁由前去煩請查¶
照裁處并將一應進止機宜許議停當選差&KR0446;覺¶
曉事人員與同差去人役星夜回報施行湏至手¶
本者既已冩成手本令濟等選差慣䏻走逓家人¶
重與盤費以前事機陽作實情備細宻切說與令¶
<pb:KR4e0157_SBCK_001-43a>¶
渠潜踪隱跡星夜前来南京及淮&KR0045;等處迎接官¶
兵又令濟等㝷訪素與宸濠交通之人厚加結納¶
令渠宻去報知寜府宸濠聞知大加賞賜差人四¶
路跟捉既見手本愈加疑懼將差人備細拷問詳¶
悉當時殺死因此宸濠又疑李士實劉養正不信¶
其謀又與龍光計議假冩回報李士實書内云承¶
手教宻示足見老先生精忠報國之本心始知近¶
日之事迫扵𫝑不得已而然身雖䧟扵羅網乃心¶
罔不在王室也𫠦喻宻謀非老先生斷不䏻及此¶
<pb:KR4e0157_SBCK_001-43b>¶
今又得子吉同心恊力當萬萬無一失矣然㡬事¶
不宻則害成務湏乗時待機而𤼵乃可不然恐無¶
益扵國而徒為老先生與子&KR0123;之累又區區心𫠦¶
不&KR0216;也况今兵𫝑四路巳合只待此公一出便可¶
下手但恐未肯&KR0127;出耳昨凌閔諸將遣人宻傳消¶
息亦皆出扵老先生與子吉開導激𤼵而然但恐¶
此三四人者皆是粗漢易有漏泄湏戒令慎宻又¶
曲為之防可也目畢即付丙子知名不具與劉養¶
正亦同兩書既就遣雷濟設法差逓李士實龍光¶
<pb:KR4e0157_SBCK_001-44a>¶
設法差逓劉養正各差逓人皆&KR0013;宸濠殺死宸濠¶
由是愈疑劉李劉李亦各自相疑懼不肯出身任¶
事以故上下人心互生疑懼兵𫝑日衰又遣素與¶
劉養正交厚指揮髙&KR1078;致書劉養正及遣雷濟蕭¶
禹引誘内官萬銳等&KR0059;冩書信與内官陳賢劉吉¶
喻木等俱皆反間之謀又多冩告示及招降旗號¶
開諭逆順禍福及冩木牌等項動以千計分遣雷¶
濟蕭禹龍光王佐等分役經行賊壘潜地將告示¶
粘貼及旗號木牌四路摽挿又先張疑兵扵豐城¶
<pb:KR4e0157_SBCK_001-44b>¶
示以&KR0082;攻之𫝑又遣雷濟龍光將劉養正家屬在¶
吉安者厚加看養隂遣其家人宻至劉養正處傳¶
逓消息亦皆反間之謀&KR0004;時宸濠謀定六月十七¶
日出兵自已扵二十二日在江西起馬徑趨南京¶
謁　陵即位遂直犯北京因聞前項反間疑沮之¶
謀遂不敢&KR0127;出故十七等日先遣兵出攻南康九¶
江而自&KR0335;省城賊兵等候宸濠不出亦各疑懼退¶
沮乆駐江湖之上師老氣衰又見四路𫠦貼告示¶
及挿旗號木牌人人觧體日漸離散以故無心攻¶
<pb:KR4e0157_SBCK_001-45a>¶
闘其後宸濠&KR0677;知四路無兵前項事機巳失兵𫝑¶
已阻人馬已散多有潜来投降者我師一候宸濠¶
出城即統伍知府等官兵疾趨攻破省城度宸濠¶
顧念根本之地𫝑必歸救遂預𤼵兵迎撃扵鄱陽¶
湖大戰三日罪人斯得¶
　右反間始末嘗聞諸吉水致仕縣丞龍光光謂¶
　徳洪曰昔夫子冩楊公火牌將𤼵時雷濟問曰¶
　寧王見此恐未必信曰不信可疑否對曰疑則¶
　不免夫子𥬇曰得渠一疑彼之大事去矣既而¶
<pb:KR4e0157_SBCK_001-45b>¶
　歎曰宸濠素行無道殘害百姓今雖一時從逆¶
　者衆必非本心徒以威刼利誘苟一時之合耳¶
　縱使奮兵前去我以問罪之師徐躡其後順逆¶
　之𫝑既判勝&KR0018;預可知也但賊兵早越一方遂¶
　破殘一方民命虎兕岀柙收之遂難為今之計¶
　只是遲留宸濠一日不出則天下實受一日之¶
　福光又言夫子捷䟽慮䌓文太多一切反間之¶
　計俱不言及亦以設謀用詭非君子得已之事¶
　不&KR0082;明言示人當時若使不行間計遲留寕王¶
<pb:KR4e0157_SBCK_001-46a>¶
　寜王必即時擁兵前進正𫠦謂迅雷不及掩耳¶
　兩京各路何恃為備𫠦以破敗寧王使之坐失¶
　事機全是遲留寜王一着𫠦以遲留寜王全是¶
　謀行反間一事今人讀奏冊𫠦報皆是可書之¶
　功而不知書不䏻盡者十倍扵奏冊又言寜藩¶
　事平之後京邉官軍南来失其奸計由是痛恨¶
　夫子百計搜㝷羅織無𫠦泄毒擠怒門人冀元¶
　亨與濟禹光等俱&KR0082;置之死地冀元亨&KR0013;執光¶
　等四竄逃匿家破人亡妻子離散直伺官軍離¶
<pb:KR4e0157_SBCK_001-46b>¶
　&KR0077;省城方敢出身回家當時光等粘貼告示摽¶
　挿旗號木牌皆是半夜昏黒衝風冐雨渉險破¶
　浪出入賊壘萬死中得一生𫠦差行間人役&KR0013;¶
　宸濠要殺者俱是親信家人今當事平之後議¶
　者不䆒始原并將在冊功次亦盡削去此光等¶
　走役㣲勞雖皆臣子本分不足&KR0055;惜但賞罰若¶
　此繼後天下倘或再有事變人皆以光等為鑒¶
　戒矣誰肯復效死力哉又言夫子應變之神真¶
　不可測時官兵方破省城忽傳令造免死木牌¶
<pb:KR4e0157_SBCK_001-47a>¶
　數十萬莫知𫠦用及𤼵兵迎撃宸濠扵湖上取¶
　木牌順流放下時賊兵既聞省城巳破脅從之¶
　衆俱欲逃竄無路見水浮木牌一時爭取散去¶
　不計其數二十五日賊𫝑尚銳值風不便我兵¶
　少挫夫子急令斬取先&KR0077;者頭知府伍文定等¶
　立扵銳鉋之間方奮督各兵殊死抵戰賊兵忽¶
　見一大牌書寜王已擒我軍毋得縦殺一時驚¶
　擾遂大潰次日賊兵既窮促宸濠思&KR0082;潜遯見¶
　一漁船隱在蘆葦之中宸濠大聲呌渡漁人移¶
<pb:KR4e0157_SBCK_001-47b>¶
　棹請渡竟送中軍諸將尚未知也其神運毎如¶
　此又言嘗聞雷濟云夫子昔在豐城聞變南風¶
　正急拜受哭告曰天若憫惻百萬民命幸假我¶
　一㠶風湏&KR0119;風稍定頃之舟人讙譟回風濟禹¶
　取香煙試之舟上果然乆之北風大作宸濠追¶
　兵將及時夫人公子在舟夫子呼一小漁船自¶
　縳　勑令濟禹持米二斗臠魚五寸與夫人為¶
　别將𤼵問濟曰行備否濟禹對曰巳備夫子𥬇¶
　曰還少一物濟禹思之不得夫子■船頭羅盖¶
<pb:KR4e0157_SBCK_001-48a>¶
　曰到地方無此何以示信扵是又取羅盖以行¶
　明日至吉安城下城門方戒嚴舟不得泊岸濟¶
　禹掲羅盖以示城中遂讙慶曰王爺爺還矣乃¶
　開門羅拜迎入扵是濟禹心歎危迫之時暇&KR0073;¶
　乃如此徳洪昔在師門或問用兵有術否夫子¶
　曰用兵何術但學問純篤養得此心不動乃術¶
　爾凡人智䏻相去不甚逺勝&KR0018;之决不待卜諸¶
　臨陣只在此心動與不動之間昔與寧王逆戰¶
　扵湖上時南風轉急面命某某為火攻之具是¶
<pb:KR4e0157_SBCK_001-48b>¶
　時前軍正挫&KR0077;某某對立矍視三四申告耳如¶
　弗聞此軰皆有大名扵時者平時智術豈有不¶
　足臨事忙失若此智術將安𫠦施又嘗聞鄒謙¶
　之曰昔先生與寜王交戰時與二三同志坐中¶
　軍講學諜者走報前軍失利坐中皆有怖色先¶
　生出見諜者退而就坐復接緒言神色自若頃¶
　之諜者走報賊兵大潰坐中皆有喜色先生出¶
　見諜者退而就坐復接緒言神色亦自若又嘗¶
　聞陳惟濬曰惟濬嘗聞之尚謙矣尚謙言昔見¶
<pb:KR4e0157_SBCK_001-49a>¶
　有待扵先生者自稱可與行師先生問之對曰¶
　某䏻不動心曰不動心可易言耶對曰某得制¶
　動之方先生𥬇曰此心當對敵時且要制動又¶
　誰與𤼵謀出慮耶又問今人有不知學問者儘¶
　䏻&KR0130;險不懼是亦可與行師否先生曰人之性¶
　氣剛者亦䏻&KR0130;險不懼但其心必待強持而後¶
　䏻即強持便是本體之蔽便不䏻宰割庶事孟¶
　施舎之𫠦謂守氣者也若人真肯在良知上用¶
　功時時精明不蔽扵&KR0082;自䏻臨事不動不動真¶
<pb:KR4e0157_SBCK_001-49b>¶
　體自䏻應變無言此曾子之𫠦謂守約自反而¶
　縮雖千萬人吾徃者也又嘗聞劉&KR0022;采曰昔有¶
　問人䏻飬得此心不動即可與行師否先生曰¶
　也湏學過此是對刀殺人事豈意想可得必湏¶
　身習其事斯節制漸明智慧漸周方可信行天¶
　下未有不&KR0130;其事而䏻造其理者此後世格物¶
　之學𫠦以為謬也孔子自謂軍旅之事未之舉¶
　此亦不是謙言但聖人得位行志自有消變未¶
　形之道不湏用此後世論治根源上全不講及¶
<pb:KR4e0157_SBCK_001-50a>¶
　毎事只在半中截做起故犯手脚若在根源上¶
　講求豈有必事殺人而後安得人之理某自征¶
　贛以来　朝廷使我日以殺人為事心豈割&KR0216;¶
　但事𫝑至此譬之既病之人且湏治其外邪方¶
　可扶囬元氣病後施藥猶勝立視其死故耳可¶
　惜平生精神俱用此等没𦂳要事上去了昔者¶
　徳洪事先生八年在侍同門毎有問兵事者皆¶
　黙而不答以故南贛寜藩始末俱不與聞先生¶
　没後捜録遺書七年而奏䟽文移始集及查對¶
<pb:KR4e0157_SBCK_001-50b>¶
　月日而後五征始末具見獨扵用間一事昔嘗¶
　㮣聞奏䟽文移俱無𫠦見去年徳洪主試廣東¶
　道經江西訪問龍光始𫉬間書間牌諸稿并所¶
　聞扵諸同門者歸以附錄云時嘉靖乙未八月¶
　書于姑蘇之郡學¶
　　陽明先生平浰頭記　大學士湖東費宏¶
惠之龍川北抵贛其山谷賊巢亡慮數百而浰頭¶
最大浰之賊肆惡以毒吾民者亡慮數千而池仲¶
容最著仲容之放兵四刼亡慮數十年而龍川翁¶
<pb:KR4e0157_SBCK_001-51a>¶
源始興龍南信豐安逺會昌以邇巢受毒　數正¶
徳丁丑之春信豐復告急于廵撫都御史王公伯¶
安召諸縣苦賊者數十人問何以攻之皆謂非多¶
集狼兵弗濟又謂狼兵亦嘗再用矣竟以招而後¶
定公曰盗以招蔓此頃年大弊也吾方懲之且兵¶
無常𫝑奚必狼而後濟耶若等䏻為吾用獨非兵¶
乎乃與廵按御史屠君安卿毛君鳴岡合䟽以剿¶
請又請重兵&KR0096;肅軍法以一士心　詔加公提督¶
軍務賜之旗牌聽以便宜區畫惟功之有成不限¶
<pb:KR4e0157_SBCK_001-51b>¶
以時時横水桶岡盗亦起而視浰為急公議先攻¶
二峒乃㑹兵以圗浰凡軍中籌畫多諮之兵備副¶
使楊君廷宜請募諸縣機兵而以其傭募新民之¶
任戰者取贖金儲穀塩課以餉之而兵與食足焉¶
二峒之攻慮仲容乗虗以擾我也謀伐其交使辨¶
士周祥等諭其黨黃金巢等得降者五百人籍以¶
為兵仲容獨憤不從冬&KR0004;聞橫水破始懼使弟仲¶
安率老弱三百人来圗緩兵且我覘之公陽許之¶
使據上新地以遏桶岡之賊而實遲其歸圗閱月¶
<pb:KR4e0157_SBCK_001-52a>¶
仲容聞桶岡破益懼為俻益嚴公使以牛酒詗之¶
賊度不可隱則曰盧珂鄭志髙陳英吾讎也恐其¶
見襲而備之耳珂等皆龍川歸順之民有衆三千¶
仲容脅之不可故&KR0055;讎之公方欲以計生致仲容¶
乃陽檄龍川盧珂等構兵之實若甚恐焉趣利刋¶
木且假道以誅珂黨十二月望珂等各来告仲容¶
必反公復怒其誣構叱收之隂諭意向使遣人先¶
歸集衆時兵還自桶岡公合樂大饗散之歸農示¶
不復用使仲安亦領衆歸又遣指揮余恩諭仲容¶
<pb:KR4e0157_SBCK_001-52b>¶
毋撤備以防珂黨仲容益喜前所辨士因&KR0003;之親¶
詣公謝且曰徃則我公信爾無他而誅珂等必矣¶
仲容然率四十人来見公聞其就道也宻&KR0346;諸縣¶
勒兵分哨又使千戸孟俊偽持一檄經浰巢宣言¶
將拘珂黨實督集其兵也賊導俊出境不復疑閠¶
十二月下弦仲容既至贛是夕釋珂等馳歸縻仲¶
容令官屬以次饗犒明年正月癸卯朏公度諸兵¶
已集引仲容入并其黨擒之出珂等𫠦告訊鞫具¶
状亟使人約諸兵入巢越四日丁未同時並進其¶
<pb:KR4e0157_SBCK_001-53a>¶
軍于龍川者惠州知府陳祥率通判徐璣從和平¶
都入指揮姚璽率新民梅南春等從烏龍鎮入孟¶
俊率珂等從平地水入軍于龍南者贑州知府邢¶
珣率同知夏克義知縣王天與等從太平保入推¶
官危夀率義民葉方等從南平入守備指揮郟文¶
率義民孫洪舜等從冷水逕入余恩率百長王受¶
等從髙砂保入軍于信豐者南安知府季斆率訓¶
導藍鐸等從黄田岡入縣丞舒富率義民趙志標¶
等從烏&KR0985;入公自率中堅督文搗下浰大巢副使¶
<pb:KR4e0157_SBCK_001-53b>¶
君督餘哨會于三浰賊黨自仲容至贑備巳弛矣¶
至是聞官兵驟入皆驚失措乃分投岀禦而悉其¶
精銳千餘迎敵于龍子嶺我兵列為三衝掎角而¶
前恩以受兵首與賊戰&KR0077;之奮追里許賊伏四起¶
擊受後夀乃以方兵鼓噪徃援俊復以珂等兵從¶
旁衝擊呼聲震山谷賊大敗而潰遂併上中二浰¶
克之各哨兵乗勝奮擊是日遂破巢十一曰熱水¶
曰五花障曰淡方曰石門曰上下陵曰艻竹湖曰¶
白沙曰曲潭曰赤塘曰古坑曰三坑明日&KR0677;賊所¶
<pb:KR4e0157_SBCK_001-54a>¶
奔分道急擊巳酉破巢凡六曰鐡石障曰羊角山¶
曰黄田㘭曰嶺岡曰塘含岡曰溪尾庚戌破巢凡¶
二曰大門山曰鎮里寨辛亥破巢凡九曰中村曰¶
半&KR0985;曰都坑曰尺八嶺曰新田&KR0985;曰古地曰空背¶
曰旗嶺曰頓岡癸丑破巢凡四曰狗脚㘭曰水晶¶
洞曰五洞曰藍州丙辰破巢凡二曰風盤曰茶山¶
其奔者尚八百餘徒聚于九連山山峻而袤廣與¶
龍門山後諸巢接公慮以兵進逼其𫝑必合合難¶
制矣乃選銳士七百餘人衣所得賊衣若潰而奔¶
<pb:KR4e0157_SBCK_001-54b>¶
取賊所據厓下澗道乗暮而入賊以為其黨也從¶
厓下招呼我兵亦洋與和應已度險扼其後路明¶
日賊始覺併力求敵我兵從髙臨下擊敗之公度¶
其必潰也預戒各哨設伏以待乙丑覆之于五花¶
障于白沙于銀坑水丁卯覆之于烏龍鎮于中村¶
于北山于風門奥分逃餘孽尚三百餘徒各哨乃¶
㑹兵追之二月辛未復與戰于和平甲戌戰于上¶
坪下坪丁丑戰于黄田㘭辛巳戰于鐡障山癸未¶
戰于乾村于棃𣗳乙酉戰于艻竹壬辰戰于百順¶
<pb:KR4e0157_SBCK_001-55a>¶
于和峒乙未戰于水源于長吉于天堂寨諜報各¶
巢之稔惡者盖㡬盡矣惟脅從二百餘徒聚九連¶
谷山呼號乞降公遣珣徃撫之籍其處之白沙公¶
率副使君乃即祥應和平相其險易&KR0052;理立縣設¶
隘庶㡬永寜遂班師而歸盖戍寅三月丁未也凡¶
所搗賊巢三十八所擒斬賊酋二十九人中酋三¶
十八人從賊三千六十八人俘賊属男婦八百九¶
十人鹵𫉬馬牛噐仗稱是是役也以力則兵僅數¶
千以時則旬僅六夾遂䏻㓕此兇狡稽誅之虜以¶
<pb:KR4e0157_SBCK_001-55b>¶
除三徼數十年之大患其功偉矣捷聞有　詔褒¶
賞官公之子世錦衣百戸副使君加俸一秩扵是¶
邢侯夏侯危侯偕通判文侯運吳侯昌謂公兹舉¶
足以威不&KR0100;而昭文徳不可以無傳也使人自贑¶
来請予書其事嗟乎惟兵者不祥之噐王公用儒¶
者謀謨之業而乃躬擐甲胄率先將士下上山谷¶
與死㓂角勝爭利出於萬死而公平日豈習殺伐¶
之事而貪取摧䧟之功以為快㢤顧盗之扵民不¶
容並育譬則莠驕害稼而養之弗薅從虎狼之狂¶
<pb:KR4e0157_SBCK_001-56a>¶
噬而聼孽牧之衰耗此不仁者所不忍為而公亦¶
必不以不仁自處也公之心予知之公之功則播¶
之天下傳之後世何俟扵予之書之也然而人知¶
渠魁之坐縳兇孽之蕩平以為成功如此其易而¶
不知公之籌慮如此其宻建請如此其忠　上之¶
所以委任如此其專副使君之所賛佐如此其勤¶
文武將吏之所以奔走禦侮如此其勞而功之成¶
所以如此其不易是則不可以不書也予故為備¶
書之以昭示贑人庶其無忘且有考焉¶
<pb:KR4e0157_SBCK_001-56b>¶
　　移置陽明先生石刻記¶
昔陽明王先生督兵于贑也與學士大夫切劘于¶
聖賢之學自縉紳至扵閭閻以及四方之過賔皆¶
得受業問道盖濂洛之傳至是復明而先生治兵¶
料敵卒有以平奸宄者皆原扵切劘之力扵是&KR0055;¶
信人心本善無不可復其不然者由倡之不力輔¶
之不周而為學之志未立故也既以責志為教肄¶
其子弟復取大學中庸古本序其大端與濂溪太¶
極圗&KR0003;聮書不于欝孤山之上使登覽而逰息扵¶
<pb:KR4e0157_SBCK_001-57a>¶
此者出埃墻之表動髙明曠逺之志庶㡬見所書¶
而興起其志不使至扵&KR0520;惰盖所以為倡而輔之¶
之慮切也先生去贑二十餘年石為風雨之所摧¶
剥者日就缺壊而是山復為公&KR0492;所拘&KR0026;者出入¶
不便嘉靖壬寅憲副江隂薛君應登備兵之暇訪¶
先生故迹覩斯石悲嘅焉既移置于先生祠中復¶
求榻本之善者&KR0024;刻其缺壊而托記于予予嘗&KR0026;¶
先生所書恨其學之不俱傳也自孔孟以後明其¶
學者濂溪耳故圗說原天所以生人者本扵無極¶
<pb:KR4e0157_SBCK_001-57b>¶
而求復其原則以無&KR0082;爲主舎無&KR0082;而言中正仁¶
義皆不可以合徳而反終故大學言致知中庸言¶
慎獨獨知之地&KR0082;所由辨求其寡而無焉此至易¶
而難者也先生數百年之下處困而後自得恍然¶
悔既徃之非真若脫溷淖而御冷風故既自以切¶
劘而尤不敢有隱扵天下扵是擇其辭書之石兾¶
来者之自得猶夫已也今先生之言徧天下天下¶
之人多易其言而不知其䖏困之功與責志之教¶
故&KR0055;扵觧悟者毎不屑扵持守而意見所至即皆¶
<pb:KR4e0157_SBCK_001-58a>¶
自是而不疑嘵嘵然方且以議論相持競譬則石¶
已缺壊而猶不蔽風雨顧以爲崇𫉬之嚴貿焉莫¶
知其所岀入豈不失哉夫&KR0082;之易熾速扵風雨而¶
志之難立有甚扵石其積習之乆非一日可移置¶
也然使精神凝聚即獨知之地以從事焉則又不¶
易地不由人而足以自反譬則石之摧剥扵風雨¶
者復庇之以厦屋雖失扵昔不猶可以保其終乎¶
今石存則升先生之堂者宜有待矣薛君有志扵¶
學其完此石盖亦輔世之意而余之困而不學則¶
<pb:KR4e0157_SBCK_001-58b>¶
有愧扵切劘之助也書之石隂亦以為乆要云¶
　　陽明王先生報功祠記¶
&KR0052;世保民之道濟其變而後顯其功厚其施而後¶
食其報傳曰太上有立徳其次有立功時而至扵¶
立功則去太上逺矣士君子遭時遇主處常盡變¶
不得已而立功固不望其報之乆近人之思報自¶
不能已故昌&KR0058;祀潮子厚祀柳張詠繪像而祀扵¶
蜀羊祜建碑而祀扵㐮陽其致一也贑之牙境萬¶
山盤互群盗縱橫土酋跳梁扵東南逆藩窺伺扵¶
<pb:KR4e0157_SBCK_001-59a>¶
西北正徳丙子春陽明王公以大中丞秉龯来鎮¶
綱紀號令朝𤼵夕新凡四省五道九府州六十九¶
縣二十五衛所之奔命者皇皇汲汲恐于後至之¶
誅又卓見大本廣集衆思張施操縱不出庭戸而¶
遥制&KR0219;虜扵江山數千里之外英聲義烈肅扵雷¶
霆今年平南靖明年平桶岡又明年平浰頭又明¶
年平逆藩如䖍如楚如閩如粤四郊力穡清夜絃¶
歌而邉圉之患除如豫州如江州如桐城如淮甸¶
千里肅清萬夫觧甲而　社稷之憂釋夫公以文¶
<pb:KR4e0157_SBCK_001-59b>¶
儒之資生承平之世蹈踈逖之蹤當盤錯之㑹天¶
樞全斗極之光地維掃豺狼之穴　璽書頻奨茅¶
土加封一時遭際可以風勵群工矣公之去贛乆¶
矣而人猶思之復建祠以祀之富者輸財貧者效¶
力巧思者摸像善計者紏工虗堂香火無替&KR0010;時¶
報施之道不扵其存而扵其亡身後之事未定扵¶
天下而&KR0059;扵一方吾是以知贛人之重義也孔子¶
曰斯民也三代之所以直道而行也兹非三代之¶
遺民歟公繼其父龍山公之學且與孫忠烈同年¶
<pb:KR4e0157_SBCK_001-60a>¶
同官忠烈死逆藩之難而公成靖難之功浩然之¶
氣充塞兩間増光　皇國幸與不幸易地則皆然¶
者然則公之立功雖有先後大小要皆以忠輸君¶
以孝成親以信許友者歟公諱守仁字伯安别號¶
陽明龍山公諱華以大魁冡宰孫忠烈諱燧以中¶
丞贈宗伯皆吾鄉先逹也嗚呼望雷陽而思新竹¶
按營壘而歎竒才髙山仰止景行行止謹紀其實¶
以備野史之拾遺云¶
　　田石平記¶
<pb:KR4e0157_SBCK_001-60b>¶
田江之濵有怪石焉状若一龜卧于衍石之上長¶
倍㝷厚廣可㝷之半境土寧靜則&KR0367;卧維平有𤯝¶
則傾欹潜浮以離故䖏故俗傳有平寕傾兵之䜟¶
&KR0010;乙酉岑氏猛食采日殷恣橫搆兵守臣方上䟽¶
議討一夕石忽浮去數百武猛懼乃使力士復之¶
嚮夕殷祀之以潜弭其變明年大兵至猛竟失利¶
以㓕人益異焉猛黨盧王二酋脅衆連兵據思田¶
以重煩我師　朝議特起今新建伯陽明王公来¶
平比至集衆告曰蠢兹二酋豈惮一擒維瘡痍未¶
<pb:KR4e0157_SBCK_001-61a>¶
瘳而重罹鋒刅為可哀也即日下令解十萬之甲¶
掣四省之兵推赤二酋俾自善計二酋惮公威徳¶
且知大信不殺遂率衆自縳泣降公如初令諭而¶
遣之单車詣田經畫建置以訓奠有衆田父老望¶
風&KR0026;徳如堵如墻羅拜泣下曰大兵不加明公再¶
生之賜也田醜何以為報維田始禍石實釁之具¶
以怪状聞且曰自王師未旋石靡有寕田人惴惴¶
守之如嬰今則亡是恐矣願公毀此以寕我公田¶
曰其然與若等徃&KR0026;之既&KR0026;曰汝䏻怪乎吾不汝¶
<pb:KR4e0157_SBCK_001-61b>¶
毀而與决取筆大書其上曰田石平田州寧千萬¶
世鞏　皇明明年春公使匠氏鐫之遂以為田鎮¶
田人無逺近老穉咸謳&KR0084;扵道以相慶焉嗟夫維¶
石在阿賦性不那孰使之行豈民之訛維妖維祥¶
肇是興亡天實變幻而莫知其方維邪則&KR0165;維正¶
則㓕亦存乎其人而巳矣公忠誠純正其静一之¶
學浩然之氣見扵勤王靖難者可以格神明而貫¶
金石天下已信之有弗靈扵是石乎田人寶兹石¶
文盖不啻交人之纍銅枉也已公車將旋田人趋¶
<pb:KR4e0157_SBCK_001-62a>¶
必東曰兹不可無述以告于世世作田石平記¶
　　陽明先生𦘕像記　少師徐階¶
陽明先生像一幅水墨冩嘉靖已亥予督學江西¶
就士人家摹得先生燕居像二朝衣冠像一明年¶
庚子夏以燕居之一贈吕生舒此幅是也先生在¶
正徳間以都御史廵撫南贛督兵敗宸濠平定大¶
亂拜南京兵部尚書封新建伯其後以論學為世¶
所忌竟奪爵予徃来吉贛間問其父老云濠之未¶
叛也先生奉　命按事福州乞歸省其親乗单舸¶
<pb:KR4e0157_SBCK_001-62b>¶
下南昌至豐城聞變將走還幕府為討賊計而吉¶
安太守松月伍公議適合郡又有積榖可養士因¶
&KR0335;吉安徴諸郡兵與濠戰湖中敗擒之其事皆有¶
日月可按覆而忌者謂先生始赴濠之約後持兩¶
端遁歸為伍所強㑹濠攻安慶不克乗其沮䘮幸¶
成功夫人情苟有約其敗徴未見必不遁凡攻討¶
之事勝則侯不勝則族苟持兩端雖強之必不留¶
武皇帝之在御也政由嬖倖濠悉與結納至或許¶
為内應方其崛起天下皆不敢意其&KR0205;亡先生引¶
<pb:KR4e0157_SBCK_001-63a>¶
兵而西&KR0335;其家&KR0123;安之公署聚薪環之戒守者曰¶
兵敗即縦火母為賊辱嗚呼此其功豈可謂幸成¶
而其心事豈不皦然如日月哉忌者不與其功足¶
矣又舉其心事誣之甚矣小人之不樂成人善也¶
自古君子為小人所誣者多矣要其終必自暴白¶
乃予所&KR0055;慨者今世士大夫髙者談玄理其次為¶
柔愿下者直以貪黷奔競謀自利其身有一人焉¶
出死力為國家平定大亂而以忌厚誣之其𫝑不¶
盡驅士𩔖入扵三者之途不止凡為治不患無事¶
<pb:KR4e0157_SBCK_001-63b>¶
功患無賞罰議論者賞罰所從出也今天下漸以¶
多事庶㡬得人焉馳驅其間而平時所謂議論者¶
如此雖在上智不以賞罰為&KR0134;懲彼其激勵中才¶
之具不巳踈乎此予所&KR0055;慨也濠之亂孫許二公¶
死扵前先生平定之扵後其迹不同同有功扵名¶
教江西會城孫許皆廟食而先生無祠予督學之¶
二年始祀先生扵射圃未㡬&KR0013;　召因摹像以歸¶
將示同志者而首以贈吕生予嘗見人言此像扵¶
先生極似以今&KR0026;之貌殊不武然獨以武功顯扵¶
<pb:KR4e0157_SBCK_001-64a>¶
此見儒者之作用矣吕生誠有慕乎尚扵其學求¶
之¶
　　重脩陽明王先生祠記　大學士李春芳¶
陽明先生祠少師存翁徐公督學江右時所創建¶
也公二十及第宏辭博學燁然稱首詞林一時詞¶
林宿學皆自以為不及而公則曰學豈文詞巳也¶
日與文荘歐陽公窮究心學聞陽明先生良知之¶
&KR0003;而&KR0055;契焉江右為陽明先生過化地公既闡明¶
其學以訓諸生而又謂崇祀無所不足以繋衆志¶
<pb:KR4e0157_SBCK_001-64b>¶
乃扵省城營建祠宇肖先生像祀之遴選諸生之¶
儁茂者樂群其中名曰龍沙㑹公課藝暇毎以心¶
得開示諸生而一時諸生多所興起云既公　召¶
還荐躋綸閣爲　上所親信盖去江右㡬三十年¶
矣有告以祠宇傾圯者公則愀然動心&KR0162;賜金九¶
十属新建錢令修葺之侍御甘齋成君聞之曰此¶
予責也遂身任其事鳩工庀材餙其所已敝増其¶
所未備堂宇齋舎煥然改&KR0026;不惟妥祀允稱而諸¶
生之興起者益勃勃不可禦矣噫公當樞筦之任¶
<pb:KR4e0157_SBCK_001-65a>¶
受心膂之&KR0009;無論㡬務叢委即　宸翰咨荅日三¶
四至而猶惓惓扵崇先哲興後學如此誠以學之¶
不可以已也夫致知之學𤼵自孔門而孟子良知¶
之說則又𤼵所未𤼵陽明先生合而言之曰致良¶
知則好善惡惡之意誠推其極家國天下可坐而¶
理矣公篤信先生之學而日以體之身心施之政¶
事秉鈞之&KR0004;即𤼵&KR0059;餽屏貪墨示以好惡四海嚮¶
風不數年而人心吏治翕然丕變此豈有異術哉¶
好善惡惡之意誠扵中也故學非不明之患患不¶
<pb:KR4e0157_SBCK_001-65b>¶
誠耳知善知惡良知具存譬之大明當天無㣲不¶
照當好當惡當賞當罰當進當退錙銖不爽各當¶
天則循其則而應之則平平蕩蕩無有作好無有¶
作惡而天下平矣故誠而自慊則好人所好惡人¶
所惡而為仁不誠而自欺則好人所惡惡人所好¶
而為不仁苟為不仁生扵其心害扵其事蠧治𢦤¶
民有不可勝言者矣公為此懼又舉明道定性識¶
仁二書𤼵明其義以示海内學者而致知之學益¶
明以切諸生䏻心惟其義而體諸身則扵陽明先¶
<pb:KR4e0157_SBCK_001-66a>¶
生之學㡬矣業斯舎者其尚體公之意而殚力扵¶
誠以為他日致用之地哉成君守節曹州人癸丑¶
進士按治江右&KR0346;紀布惠卓有賢聲盖有志扵學¶
者¶
　　平寧藩事畧　敬齋蔡文(見任/廉使)¶
陽明先生道徳功業冠絶古今無容議矣獨寧藩¶
一事不理扵䜛口者有二曰始與寧府交通後知¶
事不可成因人之力從而剪之以成厥功又曰寧¶
府財寳山積兵入其宫悉取以歸此二者當時䜛¶
<pb:KR4e0157_SBCK_001-66b>¶
口嗷嗷至形諸章奏播諸逺近縉紳有識皆知其¶
為必無而莫悉其無之故皆知其絶無可疑而無¶
以破人之疑余甚恨之足跡半天下訪之莫有知¶
者迨移官入贛贛故先生開府之地當時故老尚¶
有存者咨訪累月廼得其詳扵是躍然以喜疾䜛¶
口之無根且知先生計慮之&KR0055;規模之逺有非常¶
情之所能測識也自古建非常之功必待非常之¶
人逆藩之積慮非一日矣當時所惮獨先生在耳¶
殺之不得必&KR0082;致之事乃可成故致惓惓扵先生¶
<pb:KR4e0157_SBCK_001-67a>¶
而先生亦示不絶扵彼者力有所為機有所待峒¶
酋葉芳等有衆萬人感不殺之恩樂為我用先生¶
推誠撫之間示以意芳叩首踴躍待報而𤼵逆藩¶
招集無頼亦属意扵葉芳嘗以厚貲㗖之芳受不¶
郤有以聞扵先生者先生撫然有失乆之&KR0366;案起¶
曰吾今日視義當為事之成敗身之禍福不計也¶
會逆兵起遂部所属民卒督知府邢珣伍文定等¶
以行葉芳宻使人告曰吾以欵彼也今日之事生¶
死惟命先生大喜郎擕以徃鄱湖之𢧐逆藩覬望¶
<pb:KR4e0157_SBCK_001-67b>¶
芳来芳乗之遂就擒大難之平芳與有力不然逆¶
兵衆且強獨以民卒之脆弱渙散安䏻當其鋒哉¶
兵入南昌先生召芳語之曰吾請於朝以官償若¶
勞如何芳叩首曰芳土人不樂拘束願得金帛作¶
富家翁耳遂入宫藉𫠦有以獻餘以予芳滿其欲¶
焉由前&KR0026;之先生所以陽示不絶扵彼者隂欲有¶
為扵此使當時積榖練兵寧不啓彼之疑而厚其¶
毒法曰藏扵九地之下奮扵九天之上是也其後¶
以貲委葉芳者則以夷治夷之法故先生心事如¶
<pb:KR4e0157_SBCK_001-68a>¶
青天白日用兵若風雨雷霆本無可疑何疑者之¶
紛紛也故表而出之¶
<pb:KR4e0157_SBCK_001-68b>¶
<pb:KR4e0157_SBCK_001-68b>¶
　　䕃子咨呈¶
正徳十六年七月十八日奉到兵部鳳字二千八¶
百八十號勘合内開一件捷音事准武選司付奉¶
本部連送該本部題送准浙江布政司咨呈據紹¶
興府申據餘姚縣申蒙本府&KR0083;牌仰縣速將都御¶
史王　承䕃子姪應該之人取具無碍親供并官¶
吏里隣人等不扶結状繳報等因依蒙行據該隅¶
里老吕時進等勘得右副都御史王　任江西南¶
贛等處剿賊成功　欽承䕃子一人世襲錦衣衛¶
<pb:KR4e0157_SBCK_001-69a>¶
百户行縣取具里老并本族親供今據前因合將¶
繳到王冕等供状一&KR0083;係本縣東北隅五里民籍¶
有姪王守仁任江西南贛等處右副都御史為剿¶
賊成功　欽承䕃子王正憲世襲錦衣衛百户行¶
縣取具里老并本族親供呈繳到部查得先該提¶
督南贛都御史王　奉稱征剿江西南贛等處賊¶
㓂驅卒不過萬餘用費不滿三萬兩月之間俘斬¶
六千有竒破巢八十有四渠魁授首噍𩔖無遺該¶
本部查議得都御史王　躬親督戰𫉬有軍功所¶
<pb:KR4e0157_SBCK_001-69b>¶
當先録伏望　聖明俯照節年平㓂陞䕃有功官¶
員事例將王　照例陞職䕃子以酬其功等因具¶
題正徳十三年四月十八日節該奉　聖㫖是各¶
官旣剿賊成功地方有頼陞右副都御史䕃子姪¶
一人做錦衣衛世襲百戸欽此查無本官應襲子¶
姪姓名已經備行原籍官司查取去後又該提督¶
南贛軍務右副都御史王　奏報廣東韶州府樂¶
昌等縣平賊捷音内開擒斬首從賊人首級共二¶
千八百九名顆俘𫉬賊属并奪回&KR0013;擄男婦五百¶
<pb:KR4e0157_SBCK_001-70a>¶
名口等因該本部查議得本官分兵設䇿一旦剿¶
平厥功非細本部議將王　量加陞級扵先䕃子¶
百户上再加陞䕃以酧其功伏蒙　欽依王守仁¶
已因功陞職還賞銀四十兩紵絲二表裏臣等以¶
為王守仁累建竒功各不相掩今止給賞似不足¶
酬其功合無王守仁量陞俸給扵先䕃子百户上¶
量加陞䕃等因本年十二月&KR0004;三日具題本月二¶
十六日奉　聖㫖王守仁累有成功他男先䕃職¶
事上還加陞一級欽此又經備行欽遵訖今據前¶
<pb:KR4e0157_SBCK_001-70b>¶
因乆查陞級事例實授百户上加一級該副千户¶
通查案呈到部&KR0082;將都御史王　應䕃子王正憲¶
查照先奉欽依加䕃子姪一人做錦衣衛世襲百¶
戸再加續奉欽依加陞一級與做副千户填註錦¶
衣衛左所支俸縁係查録　恩䕃節奉　欽依王¶
守仁䕃子姪一人做錦衣衛世襲百户及他男先¶
䕃職上還加陞一級事理等因正徳十五年三月¶
&KR0004;四日少師兼太子太師本部尚書王　等具題¶
次年四月二十五日奉　聖㫖是欽此欽遵擬合¶
<pb:KR4e0157_SBCK_001-71a>¶
通行為此合行浙江布政司轉行紹興府餘姚縣¶
着落當該官吏照依本部題奉　欽依内事理即¶
便查取王正憲作速起程前来赴任仍將本官起¶
程日期繳報施行¶
<pb:KR4e0157_SBCK_001-71b>¶
　　處分家務題冊　門人黃宗明書¶
先師陽明先生夫人諸氏諸無出先生立從姪正¶
憲為&KR0071;嘉靖丙戌&KR0071;室張氏生子名正聰未及一¶
&KR0010;輙有兩廣之　命當將大小家務處分詳明托¶
人經理殁㡬一載家衆童僕不䏻遵守在他日&KR0014;¶
保無悔乎宗明等因送先生𦵏囬太夫人及親踈¶
宗族子弟四方門人俱在將先生一應所遺家務¶
逐一禀請太夫人與衆人從長計處分柝區畫以¶
為閑家正始防㣲杜漸之原冩立一様五本請扵¶
<pb:KR4e0157_SBCK_001-72a>¶
按察司僉事王紹興府知府洪用印鈐記一本&KR0335;¶
府一本&KR0335;太夫人正憲正聰各&KR0335;一本同志一本¶
永爲照守先生功在社稷澤&KR0013;生民道在宇宙人¶
所瞻仰其遺孤&KR0276;室識與不識無不哀痛况骨肉¶
親戚門生故舊何忍棄之&KR0018;之哉凡我同事自今¶
處分之後如有異議人得舉正毋或輕貸¶
　　同門輪年撫孤題單　門人薛侃書¶
先師陽明先生同祖兄弟五人伯父之子曰守義¶
守智叔父之子曰守禮守信守恭同父兄弟四人¶
<pb:KR4e0157_SBCK_001-72b>¶
長為先師次守儉守文守章先師年逾四十未有¶
嗣子擇守信第五男正憲為嗣撫育婚娶嘉靖丙¶
戍生子正聰明年奉　命之廣身入瘴鄕削平反¶
亂遂嬰竒疾卒扵江西之南安凡百家務維預處¶
分而家衆欺正聰年㓜不知遵守吾儕自千里㑹¶
𦵏痛思先師平生憂　君體國拳拳與人為善之¶
心今日之事宜以保孤安寡為先區區田業非其¶
所重若後人不體見小失大甚非所以承先志也¶
乃禀太夫人及宗族同門戚里僉事汪克章太守¶
<pb:KR4e0157_SBCK_001-73a>¶
朱衮酌之情禮叅以律令恤遺孤以弘本嚴内外¶
以别嫌分㸑食以防㣲一應所有會衆分析具有¶
成議日後倘復恩典承襲亦有成法正聰年㓜家¶
事立親人&KR0249;理毎年輪取同志二人兼同扶助諸¶
叔姪不得叅撓為兄者務以總家愛弟為心以副¶
恩育付托之重為弟者務以嗣宗愛兄為心以盡¶
繼志述事之羙為旁親者亦願公心扶植孤寡以¶
為家門之光則先師在天之靈庶乎其少慰矣倘¶
有踈虞執此聞官輪年之友亦具報四方同門咸¶
<pb:KR4e0157_SBCK_001-73b>¶
為轉逹明有憲典幽有師靈尚冀不爽所有條宜¶
開具于後¶
　　請恤典贈謚䟽¶
禮科等科都給事中等官辛自脩等題為　開讀¶
事伏覩　詔書内一欵近年病故大臣有應得恤¶
典而未得亦有不應得而得者科道官舉奏定奪¶
欽此臣等公同面議舉得大學士楊廷和&KR0253;冕石¶
瑶尚書王守仁王廷相毛澄汪俊喬宇梁材湛若¶
水喻茂堅劉訒聶豹侍郎吕柟周廣江曉程文徳¶
<pb:KR4e0157_SBCK_001-74a>¶
少詹事王偉祭酒王雲鳳魏校鄒守益二十一人¶
竒勲大節茂著于生前令望髙風愈隆于身後俱¶
應得恤典而未得者中間如吕柟有祭𦵏而無謚¶
石瑶有謚而不足以盡其平生俱應改擬&KR0024;　賜¶
又訪得文臣中如曽銑楊守謙商大節程鵬朱方¶
張漢王杲孫繼魯八人或志在立功身遭重辟或¶
事存體　國罪累流亡至今無問知與不知皆痛¶
惜之臣等仰惟　恩詔既恤得罪之臣復舉原終¶
之典而諸臣獨以一時&KR0018;罪遂不得沽&KR0013;　洪&KR0268;¶
<pb:KR4e0157_SBCK_001-74b>¶
人心咸為憫惻似應查復原官量加優恤以示褒¶
答等因奉¶
聖㫖禮部㸔議来說欽此¶
浙江等道監察御史王　等題為開讀事伏覩¶
詔書内一欵近年病故大臣有應得恤典而未得¶
亦有不應得而得者科道官舉奏定奪欽此欽遵¶
臣等備行禮部祠祭司查取節年給過大臣　恤¶
典并有　請未給縁由隨行浙江等道各公舉所¶
知以奉　明詔續行祠祭司及各道手本開具各¶
<pb:KR4e0157_SBCK_001-75a>¶
臣前来臣等逐一會同詳議舉得原任大學士楊¶
廷和&KR0253;冕石瑶尚書王守仁王廷相湛若水毛澄¶
汪俊喬宇梁材喻茂堅劉訒聶豹侍郎吕柟周廣¶
江曉程文徳少詹事黄佐祭酒魏校王雲鳳鄒守¶
益等即其立朝則大節不&KR0635;遡其居身則制行無¶
議公是在人不容泯没俱應得　恤典而未得者¶
也中間如呂柟雖有　恤典而未得贈謚石瑶巳¶
有贈謚而未盡其人似應得&KR0024;　賜改擬者也又¶
查得節年給過　恤典如尚書邵元節陶仲文顧¶
<pb:KR4e0157_SBCK_001-75b>¶
可學徐可成甘為霖侍郎郭文英張電未隆僖等¶
或&KR0126;跡昭彰人所共指或雜流冐濫法𫠦不容俱¶
不應得而得者也伏望　敕下該部再加詳議將¶
楊廷和王守仁等應復官&KR0315;者復其官&KR0315;仍給祭¶
𦵏贈謚呂柟准賜贈謚以成　恩禮石瑶如法改¶
擬以符名實其濫叨　恩典如邵元節陶仲文先¶
經刑部議處外其顧可學等均為冐濫名噐可惜¶
合當追奪以昭　明法者也再照録忠恤罪　聖¶
朝厚下之典也&KR0026;過而知仁　明主鑒物之公也¶
<pb:KR4e0157_SBCK_001-76a>¶
臣等又訪得如文臣之中如曽銑楊守謙商大節¶
翟鵬朱方張漢王杲孫繼魯等䆒其罹禍之迹原¶
其為　&KR0038;之忠生則未雪死而益明武臣之中如¶
周尚文者出謀宣力功在邉&KR0416;　恤典未給人心¶
稱屈兹當　聖仁湛濡之時正煩寃洗濯之㑹諸¶
臣之　恤典似當應給以廣　殊恩者也再乞¶
𠡠下該部一并酌議　請自　上裁仍通行各該¶
撫按遵照　詔書廣求博訪凢大臣恤典果有應¶
得而未得及不應得者各宜悉心甄别以宣　上¶
<pb:KR4e0157_SBCK_001-76b>¶
徳亦不得曲意狥物濫及庸劣庶㡬　恩之𫠦敷¶
潜晦不遺義之所抑回慝莫逃&KR0134;懲之典行而風¶
世之道備矣等因奉　聖㫖禮部㸔議来說欽此¶
　　辨明功罰䟽¶
南京戸科給事中岑用賔一本開讀事臣惟　國¶
家之禮大臣其生也固重其爵禄以寵異之其殁¶
也亦必優其　恤典以旌褒之所以示君臣一體¶
之義終始存殁無間也然是　恩寵之澤子奪出¶
自　朝廷之上忠良之臣固在所必加其匪人惡¶
<pb:KR4e0157_SBCK_001-77a>¶
徳亦不使得以倖及焉盖加于忠良則爲公及于¶
匪人則爲僣公而不僣則君子以&KR0134;小人以懲此¶
固人君奉天而不&KR0059;而實黙寓&KR0134;懲之機于其間¶
也臣伏讀　皇上登極之詔内一欵有曰一近年¶
病故大臣有應得　恤典而未得亦有不應得而¶
得者科道官舉奏定奪欽此臣有以仰見　皇上¶
之新政固將&KR0082;使　朝廷恩寵之大典昭大公于¶
天下萬世也臣備員南垣敢不祗承徳意哉臣謹¶
諮之縉紳叅之聞見查得已故原任刑部尚書林¶
<pb:KR4e0157_SBCK_001-77b>¶
俊福建興化府莆田縣人舉成化戊戌科進士歷¶
官四十餘年屢陳讜言忠誠剴切抗犯顔敢諌之¶
節尚簡素清約之風迭仆迭起朝野推重在四川¶
則撫勦藍鄢之劇宼在江西則裁制寧藩之逆萌¶
功尤不泯暮年遭際保終完名居家構疾具䟽預¶
辭身後　恤典竟為不合者所忌乗機排阻至今¶
公論惜之巳故原任南京兵部尚書新建伯王守¶
仁浙江紹興府餘姚縣人舉弘治已未科進士筮¶
仕三十餘年𫾻歷中外所至有聲而討江西宸濠¶
<pb:KR4e0157_SBCK_001-78a>¶
之叛平廣西思恩田州及斷藤八寨之賊功烈尤¶
著且博極經史䆒心理學倡明良知之訓洞暢本¶
源至今為人士所宗不幸其殁也遽為忌者䟽論¶
遂削去伯爵并　恤典贈謚迄今人以為恨巳故¶
原任南京兵部尚書湛若水廣東廣州府増城縣¶
人舉弘治乙丑科進士歷官三十餘年立朝正大¶
重厚有休休有容之風治事經緯詳明有濟世匡¶
時之畧尤倡明正學以接引後進為己任自始至¶
終孜孜忘倦凡所造就多為時名流致仕家居逾¶
<pb:KR4e0157_SBCK_001-78b>¶
二十載夀考而終其子孫曽陳乞　恤典贈謚未¶
蒙先帝俞&KR0098;至今衆論咸以爲歉巳故原任南¶
京工部尚書吳廷舉廣西橫州府千戸所人舉成¶
化丁未科進士歷官四十餘年機畧優長節操素¶
勵犯逆瑾之怒而剛正不囬諭桃源之宼而誠信¶
乆布且始終一介不取殁後殯殮無資㢘潔髙風¶
古今鮮儷訪其贈謚尚亦未與云已故原任户部¶
侍郎唐胄廣東瓊州府瓊山縣人舉弘治壬戌科¶
進士歷官四十餘年始終正直不少變易迭任藩¶
<pb:KR4e0157_SBCK_001-79a>¶
臬廵撫勞代最多在部建議陳言忠讜更切後以¶
忤㫖&KR0013;杖削籍衆皆韙之昨吏部題　請雖以復¶
職贈官而祭塟并謚未議猶為缺典以上五臣其¶
任職先後雖稍不同而&KR0018;忠良重望則無二致¶
明詔所謂應得　恤典而未得者此其最也又查¶
得已故原任禮部尚書顧可學其先後居官臣無¶
暇論已獨其晚年挾持邪&KR0075;誕術干求進用因而¶
濫叨　恩賞&KR0126;濁清曹迄今輿論咸羞稱之其始¶
而錬合秋石繼而錬製紅鉛妄行進　御至使方¶
<pb:KR4e0157_SBCK_001-79b>¶
士人等踵跡效尤　皇上所謂王金陶倣等妄進¶
藥物致損　聖躬臣愚以為若誅求首惡則顧可¶
學尤不容逭矣其存日既倖逃刑憲不與方士人¶
等同就誅夷則其死也寧可復使之冐濫　朝廷¶
恩賚于泉下也哉　明詔所謂有不應得而得者¶
此誠其最也夫表&KR0045;善𩔖則天下皆知為善之利¶
排斥姦䛕則天下皆知肆惡之非乃治世所不容¶
緩者伏乞　𠡠下該部查議如果臣言不謬即將¶
林俊王守仁湛若水吳廷舉唐胄五臣查照舊例¶
<pb:KR4e0157_SBCK_001-80a>¶
一體追&KR0024;贈謚祭塟&KR0315;子等項顧可學前後𫠦冐¶
官職贈&KR0315;等項盡行削奪其王守仁伯爵應否承¶
襲并行集議題　請取自　上裁如此庶乎予奪¶
明而　恩威不忒賞罰當而勸懲以昭矣再照臣¶
子寃抑乆當𫉬伸　殊恩濫&KR0060;終宜𨤲正如巳故¶
原任吏部尚書李黙生平博雅能文清修鯁介居¶
官守職茂著風猷止縁入柄銓曹不阿權𫝑遂致¶
姦人乗望風㫖竟爾擠排含寃囹圄齎志而死今¶
際遇昌時彼泉壤之下寧無昭雪之望乎巳故原¶
<pb:KR4e0157_SBCK_001-80b>¶
任江西副使汪一中在昔統兵征勦始而無料敵¶
之明繼而無禦敵之䇿坐使狂㓂冲突命殞兵殱¶
較之守備不設誠為一律倘若憫其死事姑不追¶
論存其官職猶或可也乃隆忠贈&KR0315;崇之貌祀其¶
為冐濫不已甚乎當時與一中同事者僉事王應¶
時也應時被虜贖囬㝷冐陞秩旋&KR0013;叅論落職觀¶
應時不當冐陞則一中不應贈&KR0315;明矣再乞　𠡠¶
下該部查議將李黙一臣比照遺詔恤録之典復¶
其官職加之贈祭少雪寃魂將一中一臣遵照¶
<pb:KR4e0157_SBCK_001-81a>¶
明詔不當得之㫖奪其贈&KR0315;祠祀俾母終辱　明¶
典則予奪益彰而淑慝益著未必不為　聖朝平¶
明之治少禆也奉　聖㫖該部知道¶
　　請從祀䟽¶
欽差提督學校廵按直隷監察御史臣耿定向謹¶
題為應　明詔乞　褒殊&KR0564;以光　聖治事恭惟¶
皇上御極之&KR0004;　詔下中外按剔幽𣻉　恤録徃¶
忠鼓動寰宇凡有血氣者靡不競勸矣伏思原封¶
新建伯南京兵部尚書王守仁者雖經科臣列舉¶
<pb:KR4e0157_SBCK_001-81b>¶
題　請顧其功在　社稷道啓群&KR0170;是猶未可以¶
㮣凡論也臣敢特為　陛下言之臣伏聞　武宗¶
初年舊邸宦官有馬永成劉瑾等時號八虎置造¶
&KR0075;巧蠱惑　上心日進走馬飛鷹導為娛樂不令¶
親近儒臣講學修徳耽廢萬㡬時科道官諌不聼¶
戸部尚書韓文泣血苦諌不聼左右輔臣時時宻¶
諌不聼以致海内洶洶思亂盗賊蜂起天下騷動¶
江藩宸濠由此乗機&KR0060;𤼵謀危　宗社時非守仁¶
在贛倡義擒㓕今日之域中殆有不忍言者矣此¶
<pb:KR4e0157_SBCK_001-82a>¶
其功在　國論章章較著人所共明也及宸濠既¶
擒太監張忠及許㤗等復又誘惑　武宗以親征¶
爲名廵幸南都其實隂懐異志&KR0082;逞不&KR0100;時　宗¶
社之危益如累卵矣全頼守仁握兵上㳺隨機運¶
變各惡潜自震慴　武宗因得還京厚終扵以啓¶
先皇帝逮我　皇上今日萬世無&KR0416;之業此其功¶
甚鉅而爲力尤難其迹則甚隱矣至其倡明道術¶
默賛化理未易言述即舉所著㧞本塞源一論開¶
示人心猶爲明切如使中外大小臣工實是體䆒¶
<pb:KR4e0157_SBCK_001-82b>¶
則𫠦以翊我　皇上太平無疆之治者尤非淺小¶
此其功則百千世可頌者也在昔　先皇帝入繼¶
大統首議錫爵進秩遣官存問即欲　召入宻勿¶
以咨啓沃維時輔臣桂蕚者妬其軋已隂肆擠排¶
故薦令督師兩廣竟使賫志以殁㝷復構煽致削¶
封爵智士忠臣至今扼腕悼嘆而不置矣伏惟¶
皇上俯垂軫念　𠡠下廷臣虗心集議　特賜復¶
爵贈謚從祀孔廟萬代瞻仰甚盛舉也臣竊又伏¶
思為此請在　國家詔功&KR0212;典當如此耳乃若篤¶
<pb:KR4e0157_SBCK_001-83a>¶
忠效知之臣其心惟願　國家永靈長之慶而不¶
願有建功之賞惟願　朝端恊一徳之交而不樂¶
有倡道之名伏惟　皇上省覧及此&KR0055;惟徃事之¶
鍳益弘保太之圗而左右臣工共明一體之學頓¶
消有我之&KR0059;則守仁之道即已表章于　今日而¶
守仁之志即已𫉬伸于九原矣即今奕世阨窮永¶
言銷㓕亦其𫠦安此守仁之心亦㣲臣之心也臣¶
無任祝望激切隕越之至為此專差舎人丁憲賫¶
捧謹題請　㫖奉　聖㫖禮部知道¶
<pb:KR4e0157_SBCK_001-83b>¶
　　題贈謚䟽¶
吏部一本爲開讀等事節該本部驗封清吏司案¶
呈奉本部送准禮部咨該科道等官會舉已故原¶
任新建伯南京兵部尚書兼都察院左都御史王¶
守仁等官各應得　恤典等因除祭𦵏照例給與¶
外據贈官備咨前来本部俱經照例題奉　欽依¶
外准吏部咨該翰林院接出掲帖某人等因開咨¶
送司案呈到部查得贈謚官員例應給與　誥命¶
本部欲行翰林院撰文中書舍人𨵿軸書冩臣等¶
<pb:KR4e0157_SBCK_001-84a>¶
未敢擅便開坐謹題請　㫖　計撰述官　員¶
誥命　軸○原任新建伯南京兵部尚書兼都察¶
院左都御史王守仁今贈新建矦謚文成○原任¶
少師兼太子太師吏部尚書華盖殿大學士楊廷¶
和今贈太保謚文忠○原任少傅兼太子太傅戸¶
部尚書謹身殿大學士&KR0253;冕今贈少師謚文定○¶
原任太子太保吏部尚書兼武英殿大學士石珤¶
今贈少保○原任少保兼太子太保吏部尚書喬¶
宇今贈少傅謚荘簡○原任太子太保兵部尚書¶
<pb:KR4e0157_SBCK_001-84b>¶
兼都察院左都御史王廷相今贈少保謚肅敏○¶
原任太子太保兵部尚書聶豹今贈少保謚貞襄¶
○原任太子太保兵部尚書彭澤今贈少保謚襄¶
毅○原任太子少保戸部尚書王杲今贈少保○¶
原任太子少保戸部尚書梁材今贈太子太保謚¶
端肅○原任禮部尚書汪俊今贈太子少保謚文¶
荘○原任刑部尚書喻茂堅今贈太子少保○原¶
任刑部尚書劉訒今贈太子少保○原任刑部尚¶
書林俊今贈太子少保謚貞肅○原任南京工部¶
<pb:KR4e0157_SBCK_001-85a>¶
尚書吳廷舉今贈太子少保謚清惠○原任南京¶
兵部尚書湛若水今贈太子少保○原任兵部左¶
侍郎張漢今贈兵部尚書○原任南京工部左侍¶
郎程文徳今贈禮部尚書○原任南京工部左侍¶
郎何孟春今贈禮部尚書謚文簡○原任南京禮¶
部右侍郎吕柟今贈禮部尚書謚文簡○原任兵¶
部右侍郎兼都察院左副都御史曽銑今贈兵部¶
尚書謚襄愍○原任兵部右侍郎兼都察院右副¶
都御史楊守謙今贈兵部尚書謚恪愍○原任兵¶
<pb:KR4e0157_SBCK_001-85b>¶
部右侍郎兼都察院右僉都御史商大節今贈兵¶
部尚書謚端愍○原任南京刑部右侍郎江曉今¶
贈工部尚書○原任都察院右副都御史孫繼魯¶
今贈兵部左侍郎謚清愍○原任詹事府少詹事¶
兼翰林院侍讀學士黃佐今贈禮部右侍郎○原¶
任都察院右僉都御史朱方今贈都察院右副都¶
御史○原任南京國子監祭酒鄒守益今贈禮部¶
右侍郎謚文荘○原任刑部左侍郎劉玉今贈刑¶
部尚書謚端毅○原任太子太保吏部尚書㷱浹¶
<pb:KR4e0157_SBCK_001-86a>¶
今贈少保謚恭肅○原任太僕寺卿楊朂今贈右¶
副都御史謚忠節○原任左春坊左賛善羅洪先¶
今贈光禄寺少卿謚文恭○原任兵部員外郎楊¶
繼盛今贈太常寺少卿謚忠愍¶
　　題遣官造𦵏照㑹¶
工部為開讀事書填堂字一千八百二十號勘合¶
照會浙江布政司仰比號相同照依後開事件作¶
速完報施行湏至照會者計開一件開讀事屯田¶
清吏司奉本部連送該本部題本司案呈奉本部¶
<pb:KR4e0157_SBCK_001-86b>¶
送准禮部咨該禮科等科都給事中等官辛自脩¶
等題前事該本部看得大學士&KR0253;冕性行朴忠學¶
識雅正當　武朝南廵之日而恊謀靖亂共成康¶
定之功遇　先皇繼統之初而秉正立朝克效賛¶
襄之職乞身逺引似得進退之宜潔已令終無損¶
平生之譽新建伯兵部尚書王守仁具文武之全¶
才闡聖賢之絶學筮官郎署而抗䟽以犯中璫甘¶
受炎荒之謫建臺江右而提兵以平巨逆親收¶
社稷之功偉節竒勲乆已見推於輿論封盟恤典¶
<pb:KR4e0157_SBCK_001-87a>¶
豈宜遽奪扵身終尚書汪俊秉剛介之性持廉慎¶
之操筮仕詞林而再蹶復起生平之制行可知繼¶
司&KR0022;禮而百折不回立朝之節槩具見潔巳無慚¶
扵古道歸田見重扵鄕評尚書喬宇才猷愽逹德¶
量宏&KR0055;預計伐叛濠之謀而&KR0335;都頼之以不聳持¶
法落逆彬之膽而好萌藉此以潜消入掌銓衡公¶
明&KR0375;著晚歸田里譽望彌隆左都督周尚文志本¶
忠勤才尤清耿&KR0055;謀秘畧克成保障於雲中銳幹¶
強才乆震威名扵閫外近年良將在所首稱身後¶
<pb:KR4e0157_SBCK_001-87b>¶
恤典委難報罷以上諸臣論其職任才猷不無差¶
等之别要其官常人品均為賢碩之儔𫠦當厚加¶
恤典以優異者也尚書喻茂堅歷官中外積有年¶
勞守巳始終並無訾論尚書王杲持身清慎任事¶
剛方謫死本無非罪大節委有可加以上二臣𫠦¶
當照例給與祭塟者也相應題　請合無將大學¶
士&KR0253;冕尚書喬宇左都督周尚文各照例與祭九¶
壇新建伯王守仁與祭七壇尚書汪俊與祭二壇¶
尚書喻茂堅與祭二壇尚書王杲與祭四壇移咨¶
<pb:KR4e0157_SBCK_001-88a>¶
工部照依品級造墳安塟及行各該布政使備辦¶
祭物香燭&KR0083;就遣本司堂上官致祭等因題奉¶
聖㫖&KR0253;冕喬宇周尚文王守仁汪俊各照例與祭¶
塟還同吕柟俱與他謚石瑶准改謚其餘都依擬¶
行欽此欽遵咨部送司查得先該本部為審時省¶
禮以寛民力事議得病故大臣照依今定後開價¶
值轉行有司措辦給付䘮家自行造塟不必差官¶
中間果有功德昭彰聞望素著公&KR0059;無過或曽歷¶
邉務建立竒功及　經帷纂修效勞年乆此等官¶
<pb:KR4e0157_SBCK_001-88b>¶
貟合照舊例差官造塟俱聼本部臨時斟酌奏¶
請定奪等因題奉　武宗皇帝聖㫖是造墳開壙¶
工料價銀則例准擬欽此巳經通行欽遵去後今¶
該前因通查案呈到部看得大學士&KR0253;冕尚書喬¶
宇王守仁汪俊喻茂堅王杲都督周尚文俱功徳¶
昭彰聞望素著及效勞　經帷纂脩并建立邉功¶
俱應差官造塟查得本部司屬官員各有差占及¶
查見今行人司并中書等衙門俱缺官不敷委用¶
合候　命下之日容職等查順便省分行移事簡¶
<pb:KR4e0157_SBCK_001-89a>¶
衙門查有應差官員或一人兼差二三省本部照¶
例各給批文定限仍行兵部應付各官前去各該¶
布政司比號相同着落當該官吏照依後開擬定¶
價值𣲖辦各該布政司仍委堂上官一員會同本¶
部委官前去造墳處所依式造塟各畢日備將夫¶
匠價銀數目各該布政司𩔖造黄冊　奏繳青冊¶
送部查考等因隆慶元年六月&KR0004;八日少傅本部¶
尚書雷　等具題本月&KR0004;十日奉　聖㫖是欽此¶
欽遵擬合通行爲此合連送司仰𩔖行各該布政¶
<pb:KR4e0157_SBCK_001-89b>¶
司着落當該官吏照依本部題奉　欽依内事例¶
欽遵造塟施行等因連送到司各付前去𩔖填施¶
行計開浙江布政司𣲖辦已故原任新建伯兼南¶
京兵部尚書王守仁係　京二品文官造墳工料¶
價銀二百五十兩夫匠一百五十名毎名出銀一¶
兩通共該銀四百兩正　右照㑹浙江等處承宣¶
布政使司准此　隆慶元年六月十七日對同都¶
吏王宜　開讀事　右照會浙江布政司當堂開¶
拆¶
<pb:KR4e0157_SBCK_001-90a>¶
　　祭塟劄付¶
浙江等處承宣布政使司為開讀事禮房准戸部¶
勘合科付承准　禮部以字四千二百五十二號¶
勘合照㑹前事准祠祭清吏司付奉本部連送該¶
本部題本司案呈奉本部送禮科都給事中等官¶
辛自修等題欽奉　詔書内一欵近年病故大臣¶
有應得恤典而未得亦有不應得而得者科道官¶
舉奏定奪欽此臣等㑹同科道官復加詢訪公同¶
面議舉得尚書王守仁竒勲大節茂著於生前令¶
<pb:KR4e0157_SBCK_001-90b>¶
望髙風愈隆於身後應得　恤典而未得者伏乞¶
𠡠下該部再加查議如果　恤典未給將王守仁¶
應復官&KR0315;者先復其官&KR0315;仍給以祭塟贈謚等因¶
奉¶
聖㫖禮部看議来說欽此欽遵抄出送司行准吏¶
部文𨕖淸吏司回稱王守仁原任新建伯兼南京¶
兵部尚書及准考功清吏司手本回稱王守仁病¶
故各回報到司查得　大明會典并見行事例文¶
官見任并致仕者二品病故祭二壇又查得凡伯¶
<pb:KR4e0157_SBCK_001-91a>¶
爵&KR0249;事有軍功者祭七壇工部造墳安塟又查得¶
先為比例乞　恩贈謚事節奉　孝宗皇帝¶
聖㫖今後有乞恩贈的恁部裏還要斟酌可否来¶
說務合公論不許一槩狥情比例濫請該科記着¶
欽此今該前因案呈到部㸔得　恤典一節　朝¶
是𫠦以崇奨賢哲褒答忠勞表章扵既徃激勸扵¶
將来其典至重其法至嚴者也若使有當得而不¶
得有不應得而濫得者又何以示教戒扵天下而¶
公是非扵後世耶茲者躬遇我　皇上嗣承大統¶
<pb:KR4e0157_SBCK_001-91b>¶
典禮𪔂新正人心爭自濯磨之始而　明詔𫠦及¶
特開𨤲正　恤典一欵言官奉　詔諮詢陳列上¶
請無非祗承　明命以公勸懲之意相應議擬為¶
照新建伯兵部尚書王守仁具文武之全才闡聖¶
賢之絶學筮官郎署而抗䟽以犯中璫甘受炎荒¶
之謫建臺江右而提兵以平巨逆親收社稷之功¶
偉節竒勳乆巳見推扵輿論封盟恤典豈宜遽奪¶
扵身終𫠦當厚加　恤典以示優異者也臣等參¶
稽公論查照事例明白相應題　請合無將新建¶
<pb:KR4e0157_SBCK_001-92a>¶
伯王守仁與祭七壇照依品級造𦵏仍乞　賜謚¶
易名以表潜懿其爵&KR0315;移咨吏部查議外合&KR0049;¶
命下行翰林院撰祭文幷擬謚號工部差官造墳¶
安塟及行該布政司買辦祭物香燭&KR0083;就遣本布¶
政司堂上官致祭　恩典出自　朝廷臣等不敢¶
定擬伏乞　聖裁等因隆慶元年四月二十七日¶
本部尚書兼翰林院學士髙　等具題二十九日¶
節奉¶
聖㫖王守仁照例與祭𦵏還與他謚欽此欽遵擬¶
<pb:KR4e0157_SBCK_001-92b>¶
合就行為此合就連送仰付該司𩔖行浙江布政¶
司轉屬支給官錢買辦祭物香燭&KR0083;就遣本布政¶
司堂上官致祭仍將用過官錢開報戸部知數毋¶
得因而科擾不便連送到司合付前去煩為𩔖填¶
施行等因到司案呈到部擬合就行浙江布政司¶
照依勘合内事理一體遵奉施行等因備承移付¶
准此擬合就行為此除外劄付本官照劄備承照¶
會内事理即便轉行該縣支給官錢買辦祭物香¶
燭&KR0083;完備擇日申請本司分守該道親詣致祭施¶
<pb:KR4e0157_SBCK_001-93a>¶
行畢日將用過官錢行過日期明開動支何項銀¶
數備造青黃文冊三本申報以慿轉繳施行毋得¶
違錯不便湏至劄付者　計開一祭文¶
諭祭文¶
維隆慶　年　月　日¶
皇帝遣本布政司堂上某官某　諭祭原任新建¶
伯兼兵部尚書贈新建侯王守仁文　曰惟卿學¶
達天人才兼文武拜官郎署抗䟽以斥權奸擁節¶
江西仗義而討凶逆芟夷大難茂著竒勲又能倡¶
<pb:KR4e0157_SBCK_001-93b>¶
絶學扵將湮振斯文扵不墜豈獨　先朝之名佐¶
實爲當代之真儒顧公評未定扵生前致恤典尚¶
缺扵身後朕玆嗣統特用頒恩爵陟矦封申錫酬¶
功之命謚加美號庸彰節惠之公𡨕漠有知英&KR0149;¶
斯烈¶
　　首七等文¶
曰惟卿學探洙泗之奥才爲管葛之儔直節著扵¶
立朝竒功收扵定難德既茂矣勲莫尚焉方膺顯¶
命以貤榮遽罹䜛言而裭爵公評殊快恩寵特加¶
<pb:KR4e0157_SBCK_001-94a>¶
首七莫追載頌諭祭服玆明渥用慰幽靈　終七¶
百日文同但改首七為終七又改終七為百日¶
　　下𦵏等文¶
曰惟卿學問閎淵謀猷敏練接千載聖賢之正脉¶
建萬年社稷之竒功乆&KR0013;浮言莫伸國是雖爵隨¶
身廢而名與道存兹當窀穸之期用賁幽泉之寵¶
歆兹&KR0212;典奨爾忠魂　朞年除服文同但改窀穸¶
為周朞又改為禫除¶
　一祭品¶
<pb:KR4e0157_SBCK_001-94b>¶
　　猪一口　羊一羫　饅頭五分　粉湯五分¶
　　果子五色(毎色/五斤)按酒五盤　鳯雞一&KR0215;　煠¶
　　骨一塊　煠魚一尾　酥餅酥(各四/箇)湯¶
　　鷄一分　湯魚一分　䧏真香一炷　燭一¶
　　對(重一/斤)焚祝&KR0083;(一百/張)酒二瓶¶
右劄付紹興府准此　入遞不差人　隆慶二年¶
二月十三日對同通吏朱椿　開讀事　十四日¶
申時𤼵行紹興府　劄付押　十六日到府¶
　　江西奏復封爵咨　任士慿¶
<pb:KR4e0157_SBCK_001-95a>¶
欽差廵撫江西等處地方兼理軍務兵部右侍郎¶
兼都察院右僉都御史任　為開讀事據江西布¶
政司呈奉職按驗准吏部咨前事内開㑹同廵按¶
御史即查新建伯王守仁當宸濠倡亂之時仗義¶
勤王奮身率衆中間分兵遣將料敵設謀斬𫉬功¶
次擒&KR0350;渠魁等頃是否的有實蹟可據地方蕩平¶
之後羣情果否誦功爵&KR0315;削除以来羣情果否稱¶
枉即今應否准其子孫世襲逐一備查明白作速¶
會　奏施行等因備咨前来案行本司會同司道¶
<pb:KR4e0157_SBCK_001-95b>¶
查議詳報并蒙廵按江西監察御史蘇　案驗¶
奉都察院勘劄同前事依奉行據南昌府呈據南¶
昌縣申稱故牒府縣儒學師生及喚通縣𦒿民坊¶
里陳一鳴等并質之鄉宦原任侍郞等官曾鈞丁¶
以忠劉伯躍胡植等逐一查結得宸濠隂謀不&KR0100;¶
已將十年蓄養死士招集盗賊一旦舉事勢熖燻¶
灼扵時本爵方任南贛都御史往閩勘事正徳十¶
四年六月十五日行至豐城聞變即旋吉安督率¶
知府伍文定等調集軍民兵快約會該府鄕官王¶
<pb:KR4e0157_SBCK_001-96a>¶
懋中等相與激𤼵忠義移檄遠近暴&KR0045;逆濠罪惡¶
扵是豪傑響應人始思奮士民知有𫠦恃而壮膽¶
逆黨知有𫠦畏而落魄夫本爵官非守圡而討逆¶
之　命又未下一旦舉大事定大謀此非忠憤激¶
切克惇大義者不䏻也至七月&KR0004;二日逆濠&KR0335;兵¶
萬餘守江西省城而自引兵向　闕本爵晝夜促¶
兵十五日會臨江之樟𣗳十八日分布督遣知府¶
伍文定等攻廣閠七門二十二日破賊盡擒逆惡¶
二十四日逼黄家渡二十六日逆濠就擒不延時¶
<pb:KR4e0157_SBCK_001-96b>¶
日江省底定此非謀略素定料敵若神者不&KR0014;也¶
夫逆濠一大變也以六月十四日起事以七月二¶
十六日蕩平兵不血刅民不易市即本爵之勲烈¶
誠與　開國同稱迨　先帝登極大定公典論江¶
西首功　封本爵為新建伯給劵世襲此固報功¶
之盛典而江右咸稱快焉繼因平蠻病故　朝議¶
南寧之事霍韜黃綰諸臣奏䟽甚明竟扼扵衆忌¶
而天下咸稱枉焉邇者為　開讀事科道等官䟽¶
&KR0082;復其世襲此公道之在人心不容泯也昔　開¶
<pb:KR4e0157_SBCK_001-97a>¶
國文臣劉基以武功封誠意伯停襲百餘年嘉靖¶
&KR0004;　特取其的裔世襲夫本爵學貫天人才兼文¶
武忠揭日月功維　社稷恩庇生民擬之劉誠意¶
不相伯仲儻蒙覆奏　准其世襲扶植崇徳報功¶
之公道興起忠臣義士之世教等因并據本縣儒¶
學生員王緝等結報相同備申本府轉申到司據¶
此隨該本司左布政使曹三暘右布政使程珤㑹¶
同按察使張柱都司署都指揮僉事耿文光分守¶
南昌道左叅政方弘靜分廵南昌道僉事嚴大紀¶
<pb:KR4e0157_SBCK_001-97b>¶
㑹看得原封新建伯王守仁正徳十四年督撫南¶
贛之時於六月&KR0004;九日自贛起行徃福建勘事時¶
宸濠謀為不&KR0100;欲圖　社稷本月十四日擅殺都¶
御史孫燧副使許逵幷執&KR0350;都布按三司官及府¶
縣等衙門大小官員俱囚之盡收在城各衙門印¶
信及搬搶各庫藏一空釋放在城各司府縣見監¶
重囚舟楫蔽江而下聲言直取南京次日本爵在¶
扵豐城舟中聞變疾趨吉安集兵勤王行至中途¶
尤恐兵力未集若宸濠速出難以遽支乃間諜&KR0045;¶
<pb:KR4e0157_SBCK_001-98a>¶
言　朝廷先知寧府將叛行令兩廣湖襄都御史¶
楊旦秦金准兵部咨調遣各處兵馬暗伏要害地¶
方以伺寧府兵出襲殺復取優人數軰將公文各¶
縫衣絮中各與數百金以全其家令其至伏兵處¶
𫠦飛報竊𤼵日期將𤼵間又捕捉偽太師李士實¶
家屬至舟尾令其覘知本爵佯怒令牽之上岸處¶
斬巳而故縦之令其奔報宸濠邏𫉬優人果扵衣¶
絮中搜得公文宸濠遂疑懼不敢即𤼵十八日至¶
吉安督率本府知府伍文定臨江知府戴徳孺贛¶
<pb:KR4e0157_SBCK_001-98b>¶
州知府邢珣袁州知府徐璉等調集軍民召募義¶
勇會計一應解&KR0335;錢粮支給粮餉造作戰船　奏¶
&KR0335;公差回任御史謝源伍希儒分職任事約會致¶
仕養病丁憂閑住及赴部調用等項一應鄕官相¶
與激勸忠義曉諭禍福又恐宸濠知其調度覺其¶
間諜𤼵兵速出乃宻使偽國師劉養正家屬及平¶
日與宸濠徃来鄕官隂致歸附之意以緩其出直¶
伺調度巳定乃移檄逺近宣布　朝廷威惠暴露¶
宸濠罪惡又度兵家決勝之機不宜急冲其&KR0289;湏¶
<pb:KR4e0157_SBCK_001-99a>¶
先復省城搗其巢穴賊聞必回兵来援則出兵邀¶
而擊之此全勝之䇿扵是佯示以自守不出之計¶
七月&KR0004;二日宸濠&KR0335;兵萬餘使守江西省城乃自¶
引兵向安慶本爵探知其出遂星馳促各府兵期¶
以本月十五日會扵臨江之樟𣗳鎮身督知府伍¶
文定等兵徑下戴德孺等兵各依期奔集十八日¶
遂至豐城分布哨道約會齊攻省城廣閠等七門¶
是日又&KR0677;得宸濠伏兵扵新舊墳厰以備省城之¶
援乃密遣兵從間道襲破之以揺城中十九日𤼵¶
<pb:KR4e0157_SBCK_001-99b>¶
市&KR0412;二十日各兵俱至信地我師鼓噪並進綈絙¶
而登一時七門齊入城遂破擒其居守　宜春王¶
拱樤及偽太監萬銳等千餘人宸濠宫中眷屬縱¶
火自焚遂封府庫搜岀原收大小衙門印信九十¶
六顆先上江西捷音䟽仍分兵四路追躡宸濠攻¶
圍安慶未下至是果解圍歸援省城卒如本爵𫠦¶
料扵是議禦宼之䇿本爵斷以宜先出銳卒乗其¶
惰歸邀撃以挫其鋒衆將不戰而自潰遂遣知府¶
伍文定等分道並進撃其不意奮死殊戰賊大潰¶
<pb:KR4e0157_SBCK_001-100a>¶
因傍諭城中軍民雖嘗受賊官爵能逃歸者皆免¶
死䏻斬賊徒歸降者皆給賞使内外居民及響導¶
人四路傳布以觧散其黨二十三日宸濠先&KR0289;至¶
樵舍風㠶蔽江本爵親督伍文定等四面分布以¶
張其𫝑二十四日賊逼黄家渡乃合兵交撃噪呼¶
並進賊大潰而奔擒斬二千餘級落水死者以萬¶
數賊氣大沮退保八字腦二十五日伍文定等奮¶
督各兵並進砲及宸濠舟賊又大潰擒斬二千餘¶
級溺水死者莫計其數乃夜督伍文定等爲火攻¶
<pb:KR4e0157_SBCK_001-100b>¶
之具邢珣等分兵四伏期火𤼵而合二十六日宸¶
濠方召羣臣責其間不致死力者將引出斬之爭¶
論未決我兵已四面而集火及宸濠副舟衆遂奔¶
散宸濠與妃泣别宫人皆赴水死宸濠并其母子¶
郡王將軍儀賔及僞太師國師元帥叅賛尚書都¶
督都指揮千百戸等官數百人皆就擒矣擒斬賊¶
黨凡三千餘級落水死者約三萬餘𫠦棄衣甲噐¶
仗財物與浮尸積聚橫亘若洲餘賊數百艘四散¶
逃潰二十七日復遣官分兵追勦殆盡計先後擒¶
<pb:KR4e0157_SBCK_001-101a>¶
斬首從賊人賊級并𫉬宫人賊屬奪回&KR0013;脅被虜¶
招撫畏服官民男婦等項共一萬一千五百九十¶
六名顆口功成而事定矣先是本爵起兵吉安時¶
兩上䟽乞　命將出師&KR0170;　朝廷差安逺伯朱㤗¶
即許㤗平虜伯朱彬即江彬左都督朱翬即劉翬¶
太監張忠張永等爲總督軍務賛畫機宻等官體¶
勘宸濠叛逆事情前徃江西至中途聞宸濠受擒¶
報捷至京計欲奪功乃宻請　駕親征江彬許㤗¶
等乃倡言本爵始同宸濠謀叛因見　天兵親討¶
<pb:KR4e0157_SBCK_001-101b>¶
始擒宸濠以功脫罪欲併擒本爵以爲巳功又諭¶
本爵欲將宸濠放至城中待　駕至列陣重擒本¶
爵不可遂各引兵至南京𠊱　駕本爵乃力䟽¶
請止親征九月十一日親自諒帶官軍將宸濠幷¶
宫眷逆情重犯督觧赴　闕扶病前進行止浙江¶
杭州府又遇　奏差太監張永齎　駕帖開稱宸¶
濠等待親臨地方覆審明白具奏定奪本爵遂按¶
行浙江按察司轉呈太監張永㑹同監軍御史公¶
同該省都布按三司等官將見解逆首宸濠幷宫¶
<pb:KR4e0157_SBCK_001-102a>¶
春等項逐一交付明白轉觧於是江彬等日夕謀¶
欲奪功&KR0082;反坐本爵幷擒爲功頼張永極力辯䕶¶
得免時本爵功髙朢重頗爲當路𫠦忌正德十六¶
年十二月内該部題爲捷音事議封公伯爵給與¶
誥劵子孫世世承襲　賜𠡠遣官奨勞　錫以銀¶
幣犒以羊酒封新建伯奉天翊衛推誠宣力守正¶
文臣特進光禄大夫柱國兼南京兵部尚書叅賛¶
機務&KR0010;支禄米一千石三代拜妻一體追封本爵¶
累䟽辭免明年嘉靖改元本爵丁父憂四方来游¶
<pb:KR4e0157_SBCK_001-102b>¶
其門講學益衆科道官迎當路意劾公偽學服闋¶
例該起復六年不召江西輔臣有&KR0059;憾本爵者密¶
爲進䜛以阻其進嘉靖六年廣西岑猛倡亂兵部¶
論薦本爵總督四省軍務前去蕩平又成大功時¶
本部力叅其擅離職役及叅其處置廣西思田八¶
寨事恩威倒置又詆其擒宸濠時軍功冐濫乞¶
命多官㑹議明年江西輔臣復進密掲　命多官¶
㑹議遂削世襲伯爵幷當行　恤典皆不沽&KR0013;矣¶
等因到職據此卷查先准吏部咨前事已經案行¶
<pb:KR4e0157_SBCK_001-103a>¶
該司㑹同查議去後今據前因該職會同廵按江¶
西監察御史蘇朝宗叅看得原任新建伯王守仁¶
當宸濠叛逆之日正督撫南贛之時宸濠之未𤼵¶
也若非勦平浰頭等巢則勇智絶倫之徒皆爲賊¶
𫠦用必大肆蔓延之禍及宸濠之既𤼵也若非行¶
間以緩其出則四方大兵之衆非朝夕可集必難¶
爲撲滅之功督伍文定督戴德孺督邢珣等飽歌¶
恊力足見分兵遣將之䏻係省城係黃家渡係樵¶
舍決勝若神信有料敵設謀之智斬𫉬功次具載¶
<pb:KR4e0157_SBCK_001-103b>¶
於紀功之冊而擒縛渠魁甚明於交割之文且奮¶
身率衆之勞皆歷歷可據仗義勤王之舉尚昭昭¶
在人先與後擒乃豪黨利已之誣本不足辯而其¶
中原以北終不能攻䧟金陵以據者要皆本爵至¶
㣲之謀論之今日江西死節皆蒙　贈恤生存皆¶
𫉬撫安孰非本爵勤勞之舉地方蕩平之後誦功¶
者載在口碑爵&KR0315;削除以来稱枉者孚於士論蓋¶
較之　開國元勲若非同事而擬其奠安　社稷¶
則與同功但世襲之　典事體重大出自　朝廷¶
<pb:KR4e0157_SBCK_001-104a>¶
非臣下𫠦敢輕議爲此除具題外今備前由理合¶
移咨貴部煩請查照施行湏至咨者　右咨吏部¶
隆慶元年十月十一日行　說堂　十一月十三¶
日到¶
　　浙江撫廵奏復封爵䟽　王得春¶
廵按浙江監察御史王　題爲懇乞　鑒忠義¶
復襲爵以光聖政事臣惟人臣報國之忠致身之¶
義雖得之天性然其𫠦以鼓舞而激勵之者實頼¶
君父在上有以握其機也臣㑹同提督軍門趙¶
<pb:KR4e0157_SBCK_001-104b>¶
竊見原任新建伯王守仁爲浙江餘姚人方正徳¶
巳卯寧庶人宸濠謀反時守仁以南贛廵撫提督¶
軍務奉　㫖前徃福建勘處叛軍道經豐城聞變¶
乃潜回吉安遂與知府伍文定等誓死討賊當是¶
時也宸濠以數十年逆謀𤼵之一旦遠邇駭震内¶
而　武宗皇帝左右近習多昏酣宸濠賂遺甚有¶
與之交通者外而孫燧許逵同時&KR0013;害三司而下¶
多就拘囚又遣其黨分收諸郡邑印信逆熖𫠦薰¶
視湖湘閩浙不復在目中㠶檣東下日蔽江塞遂¶
<pb:KR4e0157_SBCK_001-105a>¶
破南康九江如摧枯拉朽急攻安慶直瞰&KR0335;都東¶
南事𫝑亦孔&KR0068;矣守仁以書生民非素屬地非統¶
轄兵非素練餉非素具徒以區區忠義號召豪傑¶
倉卒調度誓死討賊其報宸濠謀反䟽曰臣以區¶
區之命誠爲討賊之舉務使牽其舉動而使進不¶
得前擣其巢穴而使退無𫠦據夫觀守仁血誠之¶
言其忠義根諸天性者固將昭日月而貫金石矣¶
而其牽舉動擣巢穴之見智勇殊絶視宸濠真為¶
囊中物耳宸濠固兇狡竟莫䏻逃繼之南昌破而¶
<pb:KR4e0157_SBCK_001-105b>¶
巢穴平矣宸濠返而渠魁執矣不兩月間地方底¶
寧　朝廷無徴兵遣將之煩地方臻反亂為治之¶
效此功在　社稷甚為竒偉乃天祐　國家生此¶
偉人而其誠與才合盖有追蹤乎百代之上者矣¶
使是時而非遇守仁使守仁以南昌非故屬不以¶
討賊為巳任即使討賊張虗聲待奏報而不速為¶
撲滅之計臣等知東南安危未可必也即使　朝¶
廷之上聞變急圗遣將得人供餉得人調度得人¶
未免延緩日時及其戡定又不知𫠦傷人命㡬何¶
<pb:KR4e0157_SBCK_001-106a>¶
𫠦費糧餉幾何𫠦費爵賞㡬何𫠦損　國家元氣¶
㡬何此守仁之功𫠦以爲大也柰何功雖成矣而¶
奸黨忌嫉不惟爵賞不反抑且媒孽多方又頼天¶
祜我　國家不使忠義抱屈終身幸遇　世宗皇¶
帝入繼大統即位未㡬首録守仁之功封新建伯¶
世襲部下伍文定等陞賞有差當是之時海内之¶
人又莫不以　世宗皇帝䏻賞忠義之&KR0564;亦莫不¶
以守仁之功爲足以當封爵而不愧也是時守仁¶
雖膺封爵徒淹家居未嘗一日柄用嘉靖六年間¶
<pb:KR4e0157_SBCK_001-106b>¶
始起奉　𠡠討兩廣叛目盧蘇王受等既平以衝¶
冐炎瘴病篤具䟽辭官不待報而歸至江西南康¶
地方病故夫以守仁江西之功論之誠已竭夫報¶
國之忠以兩廣之還跡之又未失夫致身之義俱¶
無可以議焉者祗以當時大臣有忌其兩廣功成¶
䟽中未叙已者乃從中主議謂其不俟　命而行¶
非大臣體遂有　㫖削襲爵臣等嘗為守仁寃之¶
何則假使守仁詐病而歸與地方未平而急身謀¶
誠爲可罪然地方已平矣即不病亦當聼其辭歸¶
<pb:KR4e0157_SBCK_001-107a>¶
以彰　朝廷均勞大臣之義矧地方已平而又病¶
病又篤卒死扵道路而人猶執其跡以罪之寃亦¶
甚矣玆幸我　皇上御極即位一詔將使天下無¶
一物不得其𫠦故凡平日内外大小臣工或一言¶
有益于　國家一行有益于生民者無不恤録若¶
守仁者其伯爵之襲臣等固謂其為　皇上新政¶
第一事也况經言官䟽請徃復行勘海内臣工萬¶
口一詞咸以守仁伯爵當襲臣等謬膺撫按浙江¶
爲守仁桑梓地其得之公論稽之羣情揆之¶
<pb:KR4e0157_SBCK_001-107b>¶
國典察諸守仁討賊之心之功其伯爵誠宜使襲¶
而不可泯者且方今南北多事北虜尤甚¶
皇上宵旰九重内外大小臣工非不競競圗謀思¶
以陳見伐虜悃誠而犂廷掃穴之績尚未有能奏¶
者臣等誠謂¶
皇上宜籍守仁報國之忠致身之義¶
皇上俯採公議復其襲爵將見内外大小臣工莫¶
以守仁忠義不白扵正徳之季我　世宗皇能白¶
之又稍抑扵嘉靖六七年間我¶
<pb:KR4e0157_SBCK_001-108a>¶
皇上今日又獨䏻察而伸之莫不相率激勵於守¶
仁之忠義以報¶
皇上矣其爲　聖政之光豈小哉伏乞　勑下吏¶
部再加查議節次言官奏䟽亟爲上　請守仁幸¶
甚天下幸甚縁係懇乞鑒忠義復襲爵以光¶
聖政事理爲此具題奉¶
聖㫖吏部知道¶
　　題請會議復爵䟽¶
吏部題爲開讀事驗封清吏司案呈奉本部送吏¶
<pb:KR4e0157_SBCK_001-108b>¶
科抄出廵撫江西等處地方兼理軍務兵部右侍¶
郎兼都察院右僉都御史任　題(云/云)等因又該廵¶
按江西監察御史蘇　等題同前事俱奉¶
聖㫖該部知道欽此欽遵按查先奉本部送准禮¶
部咨内開原任新建伯兼南京兵部尚書王守仁¶
具文武之全才闡聖賢之絶學筮官郎署而抗䟽¶
以犯中璫甘受炎荒之謫建臺江右而提兵以平¶
巨逆親收　社稷之功偉節竒勲乆已見推於輿¶
論封盟恤典豈宜遽奪於身终爵&KR0315;仍咨吏部查¶
<pb:KR4e0157_SBCK_001-109a>¶
議施行等因到部除新建伯王守仁照例追贈新¶
建侯巳該本部具題奉有　諭㫖外𫠦據世襲一¶
節當　武廟之未造江西宸濠突然稱變事𨵿¶
社稷本爵親調官兵一鼓擒之不動聲色措天下¶
於太山之安較之靖遠威寧之功良亦偉矣但因¶
南寧之事停襲歳乆一旦議復事體重大相應就¶
彼再行查勘以昭公論巳經備行移咨去後今該¶
前因續該奉本部送吏科抄出提督軍務廵撫浙¶
江等處地方都察院地方都察院右僉都御史趙¶
<pb:KR4e0157_SBCK_001-109b>¶
　　題(云/云)等因又該廵按浙江監察御史王¶
題同前事俱奉¶
聖㫖吏部知道欽此欽遵抄送到司通查按呈到¶
部查得王守仁以正徳十四年討平逆藩宸濠之¶
亂該本部題奉　世宗皇帝聖㫖王守仁封新建¶
伯奉天翊衛推誠宣力守正文臣特進光禄大夫¶
柱國還兼南京兵部尚書照舊叅賛機務&KR0010;支禄¶
米一千石三代幷妻一體追封欽此嘉靖八年正¶
月内爲推舉才朢大臣以安地方事該本部㑹題¶
<pb:KR4e0157_SBCK_001-110a>¶
節奉　欽依王守仁伯爵姑終其本身除通行欽¶
遵外今該前因案呈到部看得爵人扵朝賞延於¶
世昔　聖王𫠦不䏻廢即如王守仁削平宸濠之¶
變功在　社稷豈有僅封伯爵止終其身之理𫠦¶
㨿南北兩京科道官江浙兩省撫按官交章論薦¶
於四十年之後寔惟天下人心之公是但事體重¶
大必湏廣延衆論本部難以獨擬合𠊱　命下容¶
臣等㑹同五府九卿科道等官從公詳議如果新¶
建伯應該世襲具實奏　請恭𠊱¶
<pb:KR4e0157_SBCK_001-110b>¶
宸斷縁係開讀事理謹題請　㫖奉¶
聖㫖是¶
　　㑹議復爵䟽　吏部尚書楊愽¶
　少傅兼太子太傅吏部尚書楊愽題為¶
開讀事驗封清吏司案呈奉本部送吏科抄出廵¶
　撫江西等處都察院右僉都御史任　題爲¶
開讀事據江西布政司呈奉職案驗准吏部咨前¶
　事内開會同廵按御史即查新建伯王守仁(云/云)¶
　臣等會同太師兼太子太師後軍都督府掌府¶
<pb:KR4e0157_SBCK_001-111a>¶
　事成國公臣朱　等戸部等衙門尚書等官馬¶
　等議得戡亂討逆者固人臣效忠之常崇功&KR0375;¶
　賞者實國家激勸之典已故新建伯王守仁本¶
　以豪傑命世之才雅&KR0018;文武濟時之畧方逆濠¶
　稱兵南下也正值¶
武宗廵幸之時虐熖薫灼𫠦至瓦解天下之事盖¶
　已岌岌矣本爵聞變豐城不以非其職守急還¶
　吉安倡義勤王用敵間張疑兵得䟦胡疐尾之¶
　算攻南昌擊樵舎中批亢擣虗之機未踰旬朔¶
<pb:KR4e0157_SBCK_001-111b>¶
　而元𠒋授首立消東南尾大之憂不動聲色而¶
　奸宄蕩平坐紹宗社石磐之固較之開國佐命¶
　時雖不同擬之靖遠威寜其功尤偉仰蒙¶
先帝知眷圭符剖錫之賞已榮于生前不幸後&KR0013;¶
　中傷山河礪帶之盟尚靳于身後此誠四十年¶
　未備之缺典海内人心興滅繼絶𫠦望于¶
皇上者誠不淺也先該南北科道官交章騰荐公¶
　論益明近該江浙撫按官勘報相符功次甚&KR0192;¶
　𫠦據新建伯爵臣等稽之¶
<pb:KR4e0157_SBCK_001-112a>¶
令典質之輿情委應&KR0024;給¶
誥劵容其子孫承襲以彰與國咸休永世無窮之¶
　報但封爵重大係干¶
特恩臣等擅難定擬伏乞¶
聖裁奉¶
聖㫖你毎既說王守仁有擒逆之功着遵¶
先帝原封伯爵與世襲欽此欽遵已經查取應襲¶
　兒男去後今據浙江布政使司咨呈據紹興府¶
　申據餘姚縣申内開勘據該圗里鄰吕本隆等¶
<pb:KR4e0157_SBCK_001-112b>¶
　結稱王正億見年四十三&KR0010;原係南京兵部尚¶
書都察院左都御史新建伯王守仁繼妻張氏¶
於嘉靖五年十二月十二日𫠦生嫡長親男向¶
　因伊父先年節次剿平南贛樂昌等處山賊¶
恩&KR0315;一子世襲錦衣衛副千戸本官見任前職並¶
非旁枝過繼亦無别項違碍相應承襲伯爵等¶
　因給文起送到司擬合起送為此除給批付本¶
官親賫赴部告投外今將前項縁由同原来結¶
　狀理合備送咨呈施行等因到部送司案呈到¶
<pb:KR4e0157_SBCK_001-113a>¶
　部看得浙江布政使司查勘過見在錦衣衛副¶
　千戸王正億委係新建伯王守仁嫡長親男並¶
　無違碍相應承襲一節既經奉有前項¶
明㫖合無將王正億准其承襲新建伯伯爵以後¶
　子孫世襲但¶
恩典出自朝廷未敢擅便等因隆慶二年十月二¶
　十五日少傅兼太子太傅吏部尚書楊愽等具¶
　題本月二十七日奉¶
聖㫖是王正億准襲伯爵欽此¶
<pb:KR4e0157_SBCK_001-113b>¶
　　再議世襲大典¶
吏部等衙門少傅兼太子太傅尚書等官楊博¶
等題爲懇乞¶
聖明再議世襲大典以服人心以重名噐等因奉¶
聖㫖該部知道欽此欽遵抄出到部送司案查先¶
　爲　開讀事該科道等官都給事中辛自修等¶
　及南京戸科給事中岑用賔等各奏荐原任新¶
　建伯王守仁應復爵&KR0315;等因該本部題奉¶
欽依備行江西撫按衙門查勘去後續該江西撫¶
<pb:KR4e0157_SBCK_001-114a>¶
　按官任士慿等查勘得原任新建伯王守仁應¶
　復伯爵等因又該浙江撫按官趙孔昭等㑹荐¶
　前来隨該本部題奉¶
欽依㑹同太師兼太子太師後軍都督府掌府事¶
　成國公朱希忠等戸部等衙門尚書等官馬森¶
　等議得本爵一聞逆濠之變不以非其職守急¶
　還吉安倡義勤王未踰旬朔而元兇授首立消¶
　東南尾大之憂不動聲色而奸宄蕩平坐貽¶
宗社盤石之固較之　開國佐命時雖不同擬之¶
<pb:KR4e0157_SBCK_001-114b>¶
　靖遠咸寜其功尤偉委應&KR0024;給¶
誥劵容其子孫承襲以彰與國咸休永世無窮之¶
　報等因奉¶
聖㫖你毎既&KR0003;王守仁有擒逆之功遵着¶
先帝原封伯爵與世襲欽此欽遵案呈到部看得¶
　新建伯王守仁一事始而江西撫按勘議繼而¶
　府部科道會議揆之公論似亦&KR0098;恊乃今南京¶
十三道官復有此奏係干賞延重典臣等難以¶
　獨擬合候¶
<pb:KR4e0157_SBCK_001-115a>¶
命下容本部仍照例㑹同在京應議各官覆議明¶
　白具奏定奪未敢擅便伏乞¶
聖裁等因五月十五日奏奉¶
聖㫖是欽此欽遵查得誠意伯劉基食糧七百石¶
　乃¶
太祖欽定靖遠伯王𩦸一千石新建伯王守仁一¶
　千石係累朝欽定多寡不同今該前因臣等㑹¶
　同太師兼太子太師後軍都督府掌府事成國¶
　公朱希忠等戸部尚書劉體乹等議得¶
<pb:KR4e0157_SBCK_001-115b>¶
國封爵之典論功有六曰開國曰靖難曰禦胡曰¶
　平畨曰征蠻曰擒反而守臣死綏兵樞宣猷督¶
府剿㓂咸不與焉盖六功者𨵿¶
社稷之重輕係四方之安危自非茅土之封不足¶
　報之至於死綏宣猷剿㓂則皆一身一時之事¶
　錫以錦衣之䕃則可槩欲剖符則未可也竊照¶
　新建伯王守仁乃正徳十四年親捕反賊宸濠¶
　之功南昌南贛等府雖同&KR0022;域分土分民各有¶
　專責提募兵而平鄰賊不可不謂之倡義南康¶
<pb:KR4e0157_SBCK_001-116a>¶
　九江等處首罹荼毒且進且攻人心揺動以藩¶
府而叛¶
朝廷不可不謂之勁敵出其不意故俘獻扵旬月¶
　之間若稍懐遲疑則賊謀益審將不知其𫠦終¶
攻其必救故績收乎萬全之畧若少有踈虞則¶
賊黨益繁自難保其必濟膚功本自無前竒計¶
　可以範后靖遠咸寧姑置不論即如寧夏安化¶
　之變比之江西難易逈絶逰擊仇龯于時得封¶
　咸寧伯人無間言同一藩服捕反何獨於新建¶
<pb:KR4e0157_SBCK_001-116b>¶
　伯而疑之乎𫠦㩀南京各道御史欲要改䕃錦¶
　衣衛于報功之典未盡激勸攸𨵿難以輕擬合¶
　無將王守仁男襲新建伯王正億不必改議以¶
　後子孫仍照臣等先次會題¶
明㫖許其世襲但予奪出自¶
朝廷臣等未敢定擬伏乞¶
聖裁奉¶
聖㫖王守仁封爵你每既再議明白准照舊世襲¶
<pb:KR4e0157_SBCK_001-117a>¶
<pb:KR4e0157_SBCK_001-118a>¶
