# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:21.845036
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0433-017王文成公全書別錄-卷第十七.
<pb:KR4e0157_SBCK_012-1a>¶
王文成公全書卷之十七¶
　　别録(九/公移)¶
　公移二(廵撫江西/征寜藩)¶
　　牌行贛州府集兵䇿應(正徳十四年/六月十八日)¶
照得本院奉　𠡠前徃福建公幹於六月初九日¶
自贑州啓行由水路十五日至豐城縣地名黃土¶
腦節㩀知縣顧佖等幷沿途地方總甲等禀報江¶
西省城突然變亂撫廵三司等官俱遭拘執殺害¶
逺近軍民甚是驚惶再三阻遏本院且勿前進本¶
<pb:KR4e0157_SBCK_012-1b>¶
院原未𢃄有官軍𫝑難輕進欲馳還贛州起兵則¶
地里相去益逺已暫囬吉安府就近住劄一面調¶
集兵糧號召義勇一面差人分投𤓰探的&KR0192;另行¶
外爲此牌仰本府官吏照牌事理幷行附近衞𫠦¶
各行𫠦屬起集父子鄉兵軍餘人等晝夜加謹固¶
守城池以保不測仍仰知府邢珣查将貯庫錢糧¶
盡數開具印信乎本先行呈報毋得隠匿一面行¶
取安逺等縣原操不論上下班次官兵各備&KR0289;利¶
噐械通到敎塲日逐操練重加犒餉選委謀勇官¶
<pb:KR4e0157_SBCK_012-2a>¶
貟管領聴&KR0049;本院公文一至即刻就便𤼵行敢有¶
違誤定以軍法䖏治决不輕貸¶
　　咨兩廣總制都御史楊共勤　國難¶
節該欽奉　𠡠福州三衛軍人進貴等脅衆謀反¶
特命爾暫去彼䖏地方㑹同查議䖏置叅奏定奪¶
欽此欽遵於六月初九日自贑啓行於本月十五¶
日行至豐城縣地名黄土腦㩀知縣顧佖等禀稱¶
本月十四日寧府將廵撫孫都御史許副使等官¶
殺死廵按及三司府縣大小官員不從者俱&KR0013;執¶
<pb:KR4e0157_SBCK_012-2b>¶
縳各衙門印信盡數收去庫藏搬搶一空聲言&KR0033;¶
取南京一面分兵北上各官競阻本職不宜輕進¶
本職自顧单旅危途𫝑難復進方爾回程隨有兵¶
卒千餘已夾江並進來追偶遇北風大作本職亦¶
張疑設計整舟安行兵不敢逼幸而𫉬免本月十¶
八日回至吉安府㩀知府伍文定等禀稱地方無¶
主乞留暫為區畫逺近居民亦皆遮擁呼號隨又¶
㩀臨江府拜新淦豐城奉新等縣各差人飛報寜¶
府遣兵四出攻掠拘收印信等因本職奉有前¶
<pb:KR4e0157_SBCK_012-3a>¶
㫖&KR0082;遂徑徃福建但天下之亊莫急於君父之難¶
若彼順流東下萬一南都失備為彼𫠦襲彼将乗¶
勝北趨動揺京輔如此則勝&KR0018;之筭末有𫠦歸此¶
誠天下安危之大機慮念及此痛心寒骨義不&KR0216;¶
舎之而去故遂入城撫慰軍民督同知府伍文定¶
等調集兵糧號召義勇定謀設䇿收合渙散之心¶
作起忠義之氣牽其舉動而使進不得前搗其巢¶
穴而使退無𫠦㩀庶幾叛逆可擒大難可靖本職¶
自惟弱劣多病屢䟽乞休况地方之責亦非本職¶
<pb:KR4e0157_SBCK_012-3b>¶
原任今兹扶疾赴閩實亦意圖便道歸省適當君¶
父之急不&KR0216;失此事機姑復暫留期紓　國難除¶
具奏外為照前項事情係國家大難存亡𫠦關雖¶
經起調吉安等府兵快非惟武藝無素&KR0057;恐兵力¶
不敷必須𣷹調兵馬方克濟事照得南韶惠潮等¶
府各有慣戰精兵堪以調用擬合移咨督𤼵為此¶
今咨貴院煩為選取驍勇精壮兵快夫欵打手人¶
等大約四五千名各備&KR0289;利噐械選委謀勇膽畧¶
官員或就委嶺南道兵備僉事王大用監統給與¶
<pb:KR4e0157_SBCK_012-4a>¶
各兵行糧不分雨夜兼程前來共勤　國難諒貴¶
院素秉忠孝之節乆&KR0018;剛大之氣聞此必将&KR0108;㭈¶
而起秉龯長驅當在郭汾陽之先肯居祖士逺之¶
後哉紛擾之中莫罄懇切惟髙明速圖之¶
　　案行南安等十二府及奉新等縣募兵䇿應¶
(六月二/十六日)¶
切照叛逆天下之大惡討賊天下之大義　國家¶
優禮藩封恩徳隆重乃敢輙萌異圖以干憲辟上¶
逆天道下犯衆怒㓕亡之期計日可待本院職任¶
<pb:KR4e0157_SBCK_012-4b>¶
雖非專責危難安&KR0216;坐視仗順伐逆鼓率忠義豪¶
傑四起𤼵謀恊力除行吉安等府縣起調兵快防¶
守地方及行廣東福建湖廣等䖏各調兵䇿應外¶
照得本省𫠦屬各府州縣衙𫠦見今廵撫都布按¶
等衙門俱各缺官事無統束擬合通行為此仰抄¶
案回府即行𫠦屬縣分拜衞所衙門各起調官軍¶
鄉兵固守城池保障地方仍一面分調兵快散布¶
關隘嚴加把截一面選募驍勇精兵大縣約四五¶
千名小縣約二三千名以上各備&KR0289;利噐械供給¶
<pb:KR4e0157_SBCK_012-5a>¶
糧草擇委能幹勇力官員管領操練其各項錢糧¶
費用聼将在官錢糧動支隨申本院查考其濵江¶
去䖏多備船隻聼&KR0049;本院差官齎捧旗牌至日即¶
刻依期啓行進攻仍選差慣便人役多方探聼消¶
息不時飛報以慿區畫此係守土官員切責而臣¶
子効忠致身正在今日各宜&KR0108;𤼵義氣鼓動軍民¶
共成㓕賊之功以輸報國之念毋得遲違觀望失¶
誤軍機自取罪戾¶
　　寛恤禁約¶
<pb:KR4e0157_SBCK_012-5b>¶
照得江西省城近遭變亂各府州縣兵戈騷動供¶
億勞費兼值天時亢旱秋成無望人民窘迫言之¶
痛心中間恐有無頼之徒乗機竊𤼵驚擾地方理¶
合寛恤禁約但廵撫衙門見今缺官本院駐軍境¶
内不容坐視合就權宜䖏置通行爲此除一面奏¶
聞外仰抄案回府照依案驗内事理并行所屬各¶
縣官員務湏軫念地方痛恤民隱凡一應不急詞¶
訟工役俱各停止其軍前合用兵夫糧草各官俱¶
要持㢘秉公親自編派毋得因而科擾及聼信下¶
<pb:KR4e0157_SBCK_012-6a>¶
人受財作弊仍嚴加暁諭軍民人等務要各守本¶
分安居田里不許扇惑搬移妄生事端大户毋逼¶
債負小民毋激仇嫌鄉落居民各自㑹推家道殷¶
實行止端荘一人充為約長二人副之将各人户¶
編定排甲自相廵警保守各勉忠義共勤　國難¶
敢有抗違生亊驚擾地方者就便拏觧赴官治以¶
軍法約長若有乗機侵害衆戸及受財不舉許&KR0013;¶
害之人告𤼵重治仍仰各縣将前項寛恤禁約事¶
宜翻刻告示𤼵仰鄉村張掛暁諭俟廵撫官員到¶
<pb:KR4e0157_SBCK_012-6b>¶
日再行議䖏俱無違錯¶
　　奬瑞州府通判胡尭元擒斬叛黨(六月二/十七日)¶
㩀瑞州府通判胡尭元報稱擒𫉬從叛儀賔李蕃¶
斬𫉬叛黨九十四名等因看得逆賊稱亂天怒人¶
怨誅㓕非乆然今𫝑熖正張本官乃能獨&KR0108;忠勇¶
首挫賊&KR0289;逺近闻之義氣自倍合行奬勞以勵人¶
心為此牌仰瑞州府官吏即行動支官錢買辦花¶
紅羊酒委官率領官吏師生送至本官用見本院¶
奬勸之意其餘有功人員分别等第量加犒賞被¶
<pb:KR4e0157_SBCK_012-7a>¶
傷兵夫給與湯藥陣亡者厚恤其家&KR0049;功成之日¶
通行造册申報陞賞仍一面起調驍勇精兵固守¶
城池聼&KR0049;本院調𤼵毋得違誤¶
　　䇿應豐城牌¶
㩀豐城縣知縣顧佖禀稱本縣起調鄉兵固守城¶
池惟恐兵力不敷必湏請兵䇿應庶保無虞等因¶
㸔係地方重務已經調𤼵龍泉安福永新等縣并¶
吉安千户所機快軍兵陸續前去䇿應照得𤼵去¶
官兵必湏選委謀勇膽畧官員統領庶㡬調度得¶
<pb:KR4e0157_SBCK_012-7b>¶
宜為此仰通判楊昉即將後開軍兵名數督同千¶
户蕭英監統恊同知縣顧佖等計議攻守方畧相¶
度險夷要害逺斥堠以防奸勤訓練以齊衆探知¶
賊人入境即便設竒布伏以逸待勞擊其不意務¶
在先𤼵制人毋令乗間抵𨻶軍兵人等務要嚴為¶
約束毋令侵擾敢有違犯退縮許以軍法從事各¶
官尤要同心并力恊和行事共効忠貞之節以紓¶
國家之難如或執抝參錯觀望逗遛違犯節制致¶
有踈虞軍令具存决難輕貸¶
<pb:KR4e0157_SBCK_012-8a>¶
　　調取吉水縣八九等都民兵牌¶
訪得吉水縣八九等都民人王益題曽思温易弘¶
爵王昭隆等各戸下人丁素習武勇人多尚義前¶
任知縣周廣曾經起調征進皆係驍勇慣戰之人¶
今兹逆黨倡亂民遭荼毒應合調取以赴　國難¶
爲此訪差致仕縣丞龍光齎牌前去吉水縣着落¶
當該官吏即将各户義兵照數調集各備&KR0289;利噐¶
械編成行伍僉選百長總小甲管領就仰該縣查¶
支官錢給與口糧暫且就屯本縣操演武藝聴&KR0049;¶
<pb:KR4e0157_SBCK_012-8b>¶
本院指日東下隨軍進剿照得江西一省人民乆¶
&KR0013;寧府毒害侵肌削骨破家蕩産寃困已極控訴¶
無門今其惡貫满盈天假義兵為民除暴尚聞愚¶
昧之徒阻避寧府威勢不敢舉動殊不知寧府未¶
叛之前尚為親王人不敢犯今逆謀既著即係反¶
賊人人得而誅之復何所憚爾等義民正宜感激¶
忠義振&KR0045;威武為百姓報讐泄憤共立不世之勲¶
以收勤王之績毋得稽遲觀望自取軍法重究差¶
去官員不許假此擾害妄生事端體訪得出罪不¶
<pb:KR4e0157_SBCK_012-9a>¶
輕貸¶
　　預備水戰牌¶
案照巳經行仰起調軍馬前來䇿應日乆尚未見¶
到近㩀探報逆黨南下將攻南都計此時南都必¶
已有備各逆黨進無所𫉬必退保九江如此則水¶
戰之具為急不可不備為此牌仰福建布政司即¶
行選募海滄打手一萬名動支官庫不拘何項銀¶
兩從厚給與衣装行糧各備&KR0289;利噐械就仰左布¶
政使席書兵備僉事周期雍自行統領星夜前赴¶
<pb:KR4e0157_SBCK_012-9b>¶
軍門相機前進并力擒剿仍行廵撫等衙門同心¶
恊力後先監督應援此係叛逆謀危　宗社天下¶
荼毒所關呼吸存亡旦暮成敗間不容髮非比尋¶
常賊情不得遲違觀望有虧臣節嗚呼　主憂臣¶
辱　主辱臣死凡有血氣孰無是心况各官忠義¶
自任剛大素聞必将&KR0108;臂疾驅有不容巳兵快及¶
領兵人等敢有違犯節制有誤軍機者仰即遵照¶
本院欽奉　勑諭事理許以軍法從事無得姑息¶
　　咨都察院都御史顔權宜進剿(七月初/五日)¶
<pb:KR4e0157_SBCK_012-10a>¶
節該欽奉云云除具　題及咨南京兵部知㑹外¶
為照前項事情係　國家大難安危所關已經起¶
調吉安等府兵快前去征剿并備行湖廣廣東福¶
建各調兵䇿應外照得南畿係　朝廷根本重地¶
今寧王謀逆搆亂舉兵北行圖㩀南都必得四面¶
合攻庶克有濟及照貴院奉　命行勘前事即今¶
逆跡已露别無可勘事情合咨前去煩為隨䖏行¶
令所屬選取驍勇精兵及民間忠義約二三萬名¶
選委謀勇官員分領㑹約鄰近省郡合𫝑刻期進¶
<pb:KR4e0157_SBCK_012-10b>¶
討仍煩貴院親督兼程前來共勤　國難諒貴院¶
平日忠義存心剛&KR0033;自許况今奉　命查勘寜藩¶
正可權宜行事號召逺邇　主憂臣辱　主辱臣¶
死他復付言紛擾之中莫罄懇切惟髙明速圖之¶
　　權䖏行糧牌¶
㩀撫州府申稱建昌撫州廣信饒州四府正徳十¶
三年兊軍糧米不下十餘萬石原蒙撥在龍窟聼¶
與撫州建安鉛山廣信饒州五所軍旗交兌因運¶
船阻凍囬遲於今年六月始行較斛開兌其已兌¶
<pb:KR4e0157_SBCK_012-11a>¶
者装載軍船未兌者仍在民艘不意十五日省城¶
有變遂行停兌至十八日逆黨乗機刼奪各船順¶
流放至饒州河下得無驚擾但今江河梗塞難以¶
兌運節奏明文動調大軍征討叛逆要将兌軍淮¶
糧暫留以備軍餉申詳到院查得先㩀吉安等府¶
申稱為各府官軍將臨&KR0082;将官庫&KR0083;米𧷢罰等銀¶
并京庫等銀及将兌淮糧米從權給支借用等情¶
巳經批仰依擬查取去後今申前因擬合准行為¶
此仰府官吏&KR0048;行掌印官查将見在饒州灣泊兌¶
<pb:KR4e0157_SBCK_012-11b>¶
軍淮糧准從權宜坐委能幹官員無分雨夜督運¶
江西省城聼&KR0049;支給各兵行糧毋違時刻&KR0049;事平¶
之日備造印信文冊繳報查照仍令委官前去查¶
照免致下人因而侵欺未便¶
　　牌行吉安府敦請鄉士夫共守城池(七月初/八日)¶
照得寜府反叛本院調兵進剿即日啓行各府縣¶
掌印正官旣該統兵前進所㩀各該府縣城池雖¶
巳行委各佐貳官防守但艱危之際事變不測必¶
須歷練老成之人相與維持鎮定庶幾人心不致¶
<pb:KR4e0157_SBCK_012-12a>¶
驚疑政務有所𠋣頼為此案行吉安府官吏通行¶
各縣署印官員徑自以禮敦請老成鄉宦衆所推¶
服者一二員在城以備𦂳急恊同行事該府城池¶
關係&KR0057;重查得致仕按察使劉遜素有才望忠義¶
&KR0108;激就仰該府請至公舘仍仰署印官待以賔師¶
之禮托以咨决之事一應軍機事宜咨禀計議而¶
行以安人心以濟大事仍行本官務以　國家大¶
難為心盡心竭力共圖殄賊毋以休致自嫌諒¶
朝廷報功之典當亦自不相&KR0018;如誤大事咎亦有¶
<pb:KR4e0157_SBCK_012-12b>¶
歸通無違錯¶
　　牌行各哨統兵官進攻屯守(七月十/七日)¶
仰一哨統兵官吉安府知府伍文定即統部下官¶
軍兵快四千四百二十一員名進攻廣潤門就留¶
兵防守本門&KR0033;入布政司屯兵分兵把守王府内¶
門¶
仰二哨統兵官贛州府知府邢珣即統部下官軍¶
兵快三千一百三十餘員名進攻順化門就留兵¶
防守本門直入鎮守府屯兵¶
<pb:KR4e0157_SBCK_012-13a>¶
仰三哨統兵官袁州府知府徐璉即統部下官軍¶
兵快三千五百三十員名進攻惠民門就留兵防¶
守本門&KR0033;入按察司察院屯兵¶
仰四哨統兵臨江府知府戴徳孺　即統部下官¶
軍兵快新喻二縣三千六百七十五員名進攻永¶
和門就留兵防守本門&KR0033;入都察院提學分司屯¶
兵¶
仰五哨統兵官瑞州府通判胡尭元童𤦺即統部¶
下官軍兵快四千員名進攻章江門就留兵防守¶
<pb:KR4e0157_SBCK_012-13b>¶
本門&KR0033;入南昌前衞屯兵¶
仰六哨統兵官泰和縣知縣李楫即統部下官軍¶
兵快一千四百九十二員名夾攻廣潤門&KR0033;入王¶
府西門屯兵守把¶
仰七哨統兵官新淦縣知縣李美即統部下官軍¶
兵快二千員名進攻徳勝門就留兵防守本門&KR0033;¶
入王府東門屯兵守把¶
仰中軍營統兵官贛州衞都指揮余恩即統部下¶
官軍兵快四千六百七十員名進攻進賢門&KR0033;入¶
<pb:KR4e0157_SBCK_012-14a>¶
都司屯兵¶
仰八哨統兵官寜都知縣王天與即統部下官軍¶
兵快一千餘員名夾攻進賢門留兵防守本門&KR0033;¶
入鍾樓下屯兵¶
仰九哨統兵官吉安府通判談儲即統部下官軍¶
兵快一千五百七十六員名夾攻徳勝門&KR0033;入南¶
昌左衞屯兵¶
仰十哨統兵官萬安縣知縣王冕即統部下官軍¶
兵快一千二百五十七員名夾攻進賢門就守把¶
<pb:KR4e0157_SBCK_012-14b>¶
本門&KR0033;入陽春書院屯兵¶
仰十一哨統兵官吉安府推官王暐即統部下官¶
軍兵快一千餘員名夾攻順化門&KR0033;入南新二縣¶
儒學屯兵¶
仰十二哨統兵官撫州通判鄒琥知縣傅南喬即¶
統部下官兵三千餘員名夾攻徳勝門就留兵防¶
守本門隨於城外天寜寺屯兵¶
承委官員務要竭忠&KR0108;勇擒剿叛逆以靖　國難¶
如&KR0137;退縮觀望違犯節制定以軍法論䖏軍兵人¶
<pb:KR4e0157_SBCK_012-15a>¶
等敢有臨陣退縮者就仰本官遵照本院欽奉¶
勑諭事理就於軍前斬首示衆牌&KR0049;事完日繳¶
　告示在城官(七月十/八日)¶
照得寜王造謀作亂神人共憤法所必誅在城宗¶
支郡王儀賔皆被逼脅如鍾寜王無罪削爵建安¶
王父子俱死軍民人等&KR0137;覆宗㓕族&KR0137;蕩家傾産¶
&KR0137;勒取子女皆恨入骨髓敢怒而不敢言今日之¶
亊豈其本心本院仰仗　朝廷威靈調集兩廣并¶
本省狼逹漢土官兵二十餘萬即日臨城亦無非¶
<pb:KR4e0157_SBCK_012-15b>¶
因民之怨惟首惡是問告示至日宗支郡王儀賔¶
各閉門自保啇賈買賣如故軍民棄甲投戈各歸¶
生理無得驚疑該府内臣校尉把守人員開門出¶
首&KR0137;反兵𦔳順擒斬首惡一體奏　聞陞賞其有¶
懐奸稔惡從逆不悛者必殺不赦凡我良善軍民¶
即便去惡從善毋䧟族㓕故示¶
　　示諭江西布按三司從逆官員¶
照得寜王悖逆天道造謀作亂殺戮大臣都布按¶
三司官員各悚於暴虐保其妻子以致臨難之際¶
<pb:KR4e0157_SBCK_012-16a>¶
不能自擇&KR0137;俛首幽囚或甘心&KR1113;伏貪生畏死反¶
面事&KR0311;春秋之義雖嚴於無将之誅而志圖興復¶
者尚不&KR0216;於峻絶探得各官見今在城閉門自訟¶
者有之臨城廵閘者有之出入府庫運籌畫䇿者¶
有之此皆大義未分孤立無𦔳揆之法理固不容¶
誅推之人情實為可憫即今本院統集狼逹漢土¶
官軍二十餘萬後先臨城各官果能去逆歸順尚¶
可轉禍為福故今特遣牌諭兵臨之日仰各開門¶
出首仍一面将本院𤼵去告示給散張掛撫諭良¶
<pb:KR4e0157_SBCK_012-16b>¶
善百姓宗支儀賔人等各閉門自保毋輕出街市¶
橫遭殺戮該府把守内臣校尉人等亦各諭以大¶
義俾知昔逆向順尚可免死投甲釋戈&KR0382;頭面縛¶
&KR0049;本院臨審定奪敢有從惡不悛執迷不悞拒敵¶
官兵者必殺無赦仍具改正縁由親齎投首以慿¶
施行毋得遲違自取族㓕牌具依准繳來¶
　　告示七門從逆軍民(七月二/十一日)¶
督府示諭省城七門内外軍民雜役人等除身犯¶
黨逆不赦另議外其原被寜府迫脅偽授指揮千¶
<pb:KR4e0157_SBCK_012-17a>¶
百户校尉䕶衞及南昌前衞一應從亂雜色人役¶
家屬在省城者仰各安居樂業毋得逃&KR0481;有能&KR0009;¶
聲父兄子弟改過遷善擒𫉬首惡詣軍門報捷者¶
一體論功給賞逃囬報首者免其本罪仍仰各地¶
方将前項人役一名名赴合該管門官䖏開報令¶
各親屬一名毎五日一次打卯其有收藏軍噐許¶
盡數送官各宜悔過毋取流亡¶
　　牌行江西二司安塟寜府宫眷¶
照得寜王造反稱兵向　闕行委偽官萬鋭等把¶
<pb:KR4e0157_SBCK_012-17b>¶
守省城音信不通本院所行告示&KR0018;固不納以致¶
討賊安民之義俱未知悉及至統兵攻城該府宫¶
眷一聞銃砲震響閉門縊死焼焚宫空雖寜王背¶
逆罪在不赦而　朝廷惇睦之仁何所不至本院¶
已同宗支并原任布按二司及吉安等府知府等¶
官伍文定等親赴該府驗㸔未焚庫藏巳封號訖¶
所㩀各宫眷身屍相應埋塟為此合行案仰布按¶
二司即便啓知　建安王選委各郡王府老成内¶
使火者三四貟㑹同南昌府南新二縣官措置棺¶
<pb:KR4e0157_SBCK_012-18a>¶
木以禮安&KR0830;毋得違錯不便¶
　　手本南京内外守備追襲叛首(七月二/十三日)¶
本年七月二十日准　欽差南京内外守備掲帖¶
内開煩念南京根本重地　宗廟陵&KR0397;所在作急¶
整㸃精鋭軍兵數萬名擇将統領星夜兼程前来¶
粘踪追襲攻擊其後保固根本重地所統官軍煩¶
沿途經過去䖏應付&KR0338;給口糧馬匹草料事寜之¶
日𫉬功官軍具奏陞賞請勿遲延等因卷查先為¶
飛報地方謀反重情亊照得本院奉　勑前徃福¶
<pb:KR4e0157_SBCK_012-18b>¶
建地方公幹行至豐城縣闻寜府謀反遂返吉安¶
住劄看係謀危　宗社重情隨即具題并行吉安¶
贛州等府起調官兵俟釁而𤼵及咨南京兵部并¶
廵撫應天都御史李煩為通行在京大小衙門㑹¶
謀集議作急繕完城守簡練舟師設伏沿江旁檄¶
列郡先𤼵操江之兵聲義而西約㑹湖湘互為掎¶
角本院亦砥鈍䇿駑牽躡其後以義取暴以&KR0033;加¶
曲不過两月之間㫁然一鼔可縛去後續㩀本院¶
𤓰探人役囬報寜王巳下南京留有逆黨内官驅¶
<pb:KR4e0157_SBCK_012-19a>¶
脅官民人等一萬餘貟名固守城池虐熖昌熾阻¶
絶徃来等因又經節催府縣兵快分布哨道親自¶
統領刻期於七月二十日寅時&KR0033;抵省城進攻仍¶
&KR0013;逆黨砌塞城門分兵拒固當幸官兵用命&KR0108;勇¶
攻破城門各賊遂皆奔潰當即分兵擒搜及差人¶
分投𤓰探叛首句徃的&KR0192;并𤼵官兵前去追襲外¶
今准前因合用手本前去煩爲查照施行¶
　　咨兩廣總督都御史楊停止調集狼兵¶
案照本院看得前項事情係　&KR0038;家大難存亡所¶
<pb:KR4e0157_SBCK_012-19b>¶
關雖調各府兵快非惟武藝無素&KR0057;恐兵力不敷¶
即隨備咨　欽差總督右都御史楊煩為選取驍¶
勇兵快大約三五千名就委嶺南道兵備僉事王¶
大用監統給與各兵行糧兼程前来共勤　&KR0038;難¶
及行廣東布政司轉行各道并呈鎮守撫按等衙¶
門一體查照知㑹去後節㩀知縣顧佖等報寜王¶
已下南京留有逆黨内官驅脅官民人等一萬餘¶
貟名固守城池阻絶徃来等情隨該本院催督所¶
調兵快分布哨道親自統領刻期於七月二十日¶
<pb:KR4e0157_SBCK_012-20a>¶
寅時&KR0033;抵省城進攻仍&KR0013;逆黨砌塞城門分兵固¶
拒當幸官兵用命&KR0108;勇攻破城門各賊遂皆奔潰¶
隨即分兵搜擒外今照前項事情見該　欽命京¶
邉官軍二十餘萬前来㑹剿及本院見統官兵五¶
萬餘員名俱在江西省城即今分遣委官監督前¶
去約㑹併𫝑追襲所㩀原調廣東土漢狼兵人等¶
未審曽否齊集但今南贛吉安南昌等䖏沿江人¶
民俱各畏懼狼兵悉皆驚惶及又訪得狼逹土兵¶
曽受寧王𧷢物&KR0059;許𦔳謀効力今調各兵本以為¶
<pb:KR4e0157_SBCK_012-20b>¶
國除害惟恐返為民害不無有悞大事擬合停止¶
為此合行移咨貴院煩為查照希將起調兵快停¶
留本省應用施行¶
　　牌行撫州知府陳槐等收復南康九江(七月/二十)¶
(四/日)¶
照得寜王謀反興兵向　闕南康九江見&KR0013;攻破¶
分留逆黨㩀守二府城池意圖西扼湖兵之應援¶
南遏我師之追躡仰賴　宗社威靈克復省城除¶
遣知府伍文定等分布哨道邀擊寜賊務在得𫉬¶
<pb:KR4e0157_SBCK_012-21a>¶
外所㩀逆黨占㩀府縣應合分兵勦復為此牌仰¶
知府陳槐等各選精兵身自統領星夜前去南康¶
九江地方相機行事務要攻復城池平靖反側仍¶
將地方人民加意賑恤激以忠義撫以寛仁權舉¶
有司之職以理庶事查䖏倉庫之積以足軍資一¶
靣分兵邀誘寕賊毋令東下并差人&KR0438;探飛報軍¶
門各官務要同心併力恊和行事毋得人懐一心¶
彼此参錯致誤事機兵快人等敢有違犯節制者¶
仰照本院欽奉　勑諭事理以軍法從事一應事¶
<pb:KR4e0157_SBCK_012-21b>¶
機呈禀徃復慮有稽緩俱聼一靣從宜區畫一靣¶
呈報軍門仍備查各官棄城迯走致賊焚掠屠戮¶
之故具由申報以憑𠫵挐究治¶
　　犒賞福建官軍¶
㩀福建按察司整飭兵備兼管分廵漳南道僉事¶
周期雍呈稱依奉本院案驗起取上杭等䖏軍兵¶
共五千餘名分委指揮劉欽知縣邢暄等及起取¶
漳州府海滄打手三千餘名行委通判李一寕等¶
管領本道躬親統督先後啓行前来等因到院案¶
<pb:KR4e0157_SBCK_012-22a>¶
照先為飛報地方謀反重情事看係　國家大難¶
存亡所関随即備咨南京兵部及廵撫兩廣湖廣¶
等衙門并福建三司等官選取驍勇兵快選委謀¶
勇官員監統兼程前来共勤　國難去後今據前¶
因㸔得逆賊已經成擒餘黨悉漸殄滅除将各該¶
官兵先行𤼵回外切照福建漳南相距江西省城¶
約計程途有一千七八百里之遥該道乃&KR0014;不满¶
旬月調集官軍兵快八千員名之衆首先各省而¶
至足見本官勇畧多謀預備有素忠義之誠足以¶
<pb:KR4e0157_SBCK_012-22b>¶
感激人心敏捷之才足以綜理庶務故一呼而集¶
兼程赴難除另行旌奨外及照調来官兵衝冒炎¶
暑逺赴　國難忠義既有可嘉勞苦&KR0057;為足憫合¶
加犒賞以勵将来為此除将支出官銀差官領齎¶
該道仰抄案回司即将原調領兵官員并軍兵郷¶
夫人等酌量犒賞用見本院奨勞之心以為将来¶
忠勤之&KR0134;仍仰該道備查各兵原係操練者照舊¶
在班操練以備𦂳急調用𣷹募者省令回還田里¶
各安生業務為良善之民共嚮太平之福毋得分¶
<pb:KR4e0157_SBCK_012-23a>¶
外為非致招身家之累備行廵按衙門知㑹¶
　　釋放投首牌¶
㩀呉國七林十一等口稱閔念四等落水身死今¶
訪得閔念四等見在寜州界上告要投招前者巳¶
曾𤼵有告示許令脅従新民俱准投首免死給照¶
復業生理近日　朝廷&KR1113;有黃榜亦准投首免死¶
今闻各地方居民不體　朝廷及本院好生之意¶
輙便起兵勦殺激使不敢出身投首反使　朝廷¶
及本院失信於人本當綁拿重究姑且再行誡諭¶
<pb:KR4e0157_SBCK_012-23b>¶
為此牌仰寜州知州汪憲探訪前項一起投首之¶
人是否閔念四等正身若果有投首真情即便𢃄¶
領前赴軍門𤼵落准與楊子橋等一例釋放給與¶
執照各自復業當差如或聚衆不散星夜飛報軍¶
門以憑𤼵軍勦㓕俱毋違錯¶
　　牌仰沿途各府州縣衛所驛逓廵司衙門慰¶
　　諭軍民¶
照得先因寜王謀反請兵征剿續該本院親督各¶
哨於七月二十日攻復省城二十四等日在鄱陽¶
<pb:KR4e0157_SBCK_012-24a>¶
湖連日與賊大戰至二十六日遂将寜王俘執及¶
其謀黨李士實等賊首林十一等俱巳前後擒𫉬¶
餘黨蕩平地方稍靖巳於本月三十日具本奏㨗¶
訖近因傳報京軍復来愚民妄相迯&KR0481;徃徃溺水¶
自縊本院親行撫諭尚未&KR0014;息殊不知　朝廷出¶
兵專為誅剿寕賊救民水火之中况統兵將帥皆¶
係素有威望老臣宿将紀律嚴明逺近素所稱服¶
縱使復来亦必自無擾害况今寕賊已擒地方巳¶
靖京軍豈有無事逺渉之理愚民無知轉相驚惑¶
<pb:KR4e0157_SBCK_012-24b>¶
深為可憫誠恐沿途一𢃄居民亦多聼信傳聞不¶
實之言而北来京軍尚或未知寜王已就擒𫉬合¶
行差官沿途暁諭軍民及一靣迎候北来官兵煩¶
請就彼囬轉除将寕王反逆黨與本院親自量𢃄¶
官兵徑從水路觧赴京師外仰沿途軍衛有司驛¶
逓等衙門照牌事理即行抄牌備出告示暁諭逺¶
近鄉村軍民人等使知寕賊巳擒京軍巳轉免致¶
驚疑釀成他變差去官員仍仰程程䕶送同與迎¶
候京軍堅請就彼囬轉以免沿途百姓供給之苦¶
<pb:KR4e0157_SBCK_012-25a>¶
仍諭以本院押觧賊犯量帯官兵皆自備行糧&KR0338;¶
給沿途經過有司等衙門止備人夫牽拽船&KR0215;及¶
畧供柴草給付各兵焼用其他一無所擾不得因¶
此科害里甲軍民差去官員晝夜前進毋得在途¶
遲滯抄牌官吏各俱依准&KR0049;本院經過日繳¶
　　案行江西按察司停止獻俘呈¶
㩀江西按察司呈奉　欽差提督軍務御馬監太¶
監張　劄付内開㑹同　欽差提督軍務平賊将¶
軍充總兵官左都督朱■得止兵息民不為無見¶
<pb:KR4e0157_SBCK_012-25b>¶
但照奔潰黨惡見該各屬日報嘯聚流刼亦非已¶
靖黨惡閔念四等又係職等行文之後拿𫉬之數¶
亦或尚多撫按守臣當此新亂之餘正宜留心撫¶
綏地方聼&KR0049;勘明觧京良由不知前因固執一見¶
輙要自行𫉬觧&KR0059;請回師再照妃媵係　宗藩眷¶
屬外官押觧恐有妨礙設或越分擅為咎歸何人¶
職等體念民力不堪供給軍餉責令将官将所領¶
官兵分布各府住劄聼掣當職止𢃄合用𠫵隨執¶
打旗號等項人員徑趨江西公同廵撫等官查驗¶
<pb:KR4e0157_SBCK_012-26a>¶
巢穴及遍給告示暁諭撫安地方一靣具請定示¶
另行除差委錦衣衛都指揮僉事馬驥前来外劄¶
仰本司各該官吏照依劄付内事理即便遵照¶
鈞帖内事理備行廵撫都御史王　等将已𫉬賊¶
犯留彼聼&KR0049;　明㫖欽遵施行等因備呈到院卷¶
查先為飛報地方謀反重情事云云本職将寧王¶
并其逆黨親自量𢃄官兵徑赴水路照依原擬日¶
期啓行觧赴京師已至廣信地方今准前因為照¶
前項逆黨俱已擒𫉬其餘脅從遵照欽&KR1113;黄榜事¶
<pb:KR4e0157_SBCK_012-26b>¶
例俱已許令投首觧散　宗藩眷屬俱係取到各¶
将軍府内使管伴監守保無他嫌今　欽差提督¶
賛畫機宻軍務御用監太監張及　欽差提督軍¶
務御馬監太監張　欽差提督軍務平賊將軍充¶
領兵官左都督朱憂國愛民之心素聞逺近况號¶
令嚴明秋毫無犯今来體勘逆賊巢穴果已破平¶
百姓貧困顛連必能大加撫諭安輯以仰布　朝¶
廷懐惠小民之仁本職縱使復回省城亦安能少¶
効一籌不過牲返道途違誤奏過程期有損無益¶
<pb:KR4e0157_SBCK_012-27a>¶
為此仰抄案回司着落當該官吏照依案驗内事¶
理即便備呈前去煩請徑自查照施行¶
　　咨兵部查驗文移¶
照得本職巳将寜王宸濠并其黨與及宫眷人等¶
照依原擬具奏日期起程親自觧赴　闕下間隨¶
㩀南康府申并江西按察司呈各奉　欽差提督¶
軍務御馬監太監張劄付内開訪得宸濠巳該本¶
職擒𫉬克復省城等語未曾親到江西又無堪信¶
文移止是見人傳&KR0003;&KR0205;難憑㩀况係　宗藩人衆¶
<pb:KR4e0157_SBCK_012-27b>¶
中間恐有撥置同謀逆黨未盡等因及節准　欽¶
差提督賛畫機宻軍務御用監太監張揭帖開稱¶
将各犯委的當人員用心防守調攝飲食獻俘¶
闕下㑹官封記庫藏俱&KR0049;按臨地方區畫等因又¶
准　欽差提督軍務充總兵官安邉伯朱手本開¶
稱即查節次共擒斬叛賊級若干内各䖏原奏報¶
有名若干無名若干有名未𫉬漏網并自首及得¶
𫉬馬騾器械等項各若干連𫉬官軍衞所職役姓¶
名備查明白俱各存留江西省城聼&KR0049;審驗仍查¶
<pb:KR4e0157_SBCK_012-28a>¶
餘黨有無奔潰及曾否殄㓕盡絶縁由通行開報¶
以慿回報等因各到職為照宸濠并其同謀黨與¶
俱已擒𫉬餘孽亦就誅戮雖有脇從數亦不多皆¶
非得巳隨即遵奉　欽&KR1113;黄榜暁諭俱赴所在官¶
司投首觧散其庫藏等項該本職㑹同多官於未¶
准掲帖之先眼同封貯在官聼&KR0049;　命下定奪官¶
軍兵快擒斬功次見該原經奏留兩廣監察御史¶
謝源伍希儒查造奏繳及照宸濠并各重犯宫眷¶
人等見觧廣信地方設若徃返恐致踈虞及違悞¶
<pb:KR4e0157_SBCK_012-28b>¶
本職奏報原擬日期除照舊督觧前赴　闕下獻¶
俘以昭　聖武及具掲帖各另回覆外今照前因¶
照得本職繆當軍旅重寄地方安危所關三軍死¶
生攸係一應事機若非奉有　御寳勑㫖及兵部¶
印信咨文安敢輕易慿信今前頃各官文移旣非¶
祖宗舊章成憲就使果皆出於　上意亦湏貴部¶
行有知㑹公文萬一奸人假托各官名目乗間作¶
弊致有不測變亂本職雖死亦何所及除奉　欽¶
差總督軍務威武大将軍總兵官後軍都督府太¶
<pb:KR4e0157_SBCK_012-29a>¶
師鎮&KR0038;公朱鈞帖曾奉　朝㫖相應遵奉其餘悉¶
遵舊章施行外縁前項各官文移未委虚的俱合¶
備行咨報貴部為此備抄掲帖粘連咨請查驗施¶
行¶
　　案行浙江按察司交割逆犯暫留養病(十/月)¶
(初九/日)¶
照得當職先因患病具本乞休間奉　𠡠扶病前¶
徃福建公幹六月十五日行至江西豐城地方適¶
遇寧王興兵作亂看係　君父大難義不&KR0216;去復¶
<pb:KR4e0157_SBCK_012-29b>¶
回吉安府督同知府伍文定等起調兵夫招集義¶
勇扶病親行統領於七月二十日攻復省城本月¶
二十四五六等日於鄱陽湖連日大戰擒𫉬寜王¶
宸濠及逆黨李士實劉飬正王春等賊首呉十三¶
凌十一閔念四呉國七閔念八等先後具本奏報¶
外隨聞　大駕南征禮當觧赴　軍門又因宸濠¶
連日不食慮恐物故無以獻俘奏凱彰　朝廷討¶
賊之義兼之合省内外人情洶洶或生他變當具¶
本題知於九月十一日啓行将宸濠及逆黨宫眷¶
<pb:KR4e0157_SBCK_012-30a>¶
觧赴　軍門當職力疾沿途醫藥親行押觧行至¶
廣信地方又奉　欽差總督軍務鈞帖備仰照依¶
制諭内事理即便轉行所屬司府衞所州縣驛逓¶
等衙門欽遵施行等因遵依通行間續准　欽差¶
提督軍務御馬太監張照㑹及准　欽差總督軍¶
務充總兵官安邉伯朱手本各遣官邀回本職并¶
将所觧宸濠等逆犯回省聼&KR0049;㑹審本職看得既¶
奉　總督軍門鈞帖自合觧赴面受節制若復退¶
還省城坐待　駕臨恐渉遲謾且誤　奏過程期¶
<pb:KR4e0157_SBCK_012-30b>¶
又復扶病日夜前進行至浙江杭州府地方前病¶
愈加沉重不能支持請醫調治間適遇　欽差提¶
督賛畫機宻軍務御用監太監張奉　命前来江¶
西體勘宸濠等反逆事情及查理庫藏宫眷等事¶
當准鈞帖開稱宸濠等待親臨地方覆審明白具¶
奉　軍門定奪等因爲照本職先因父老祖䘮累¶
䟽乞休未䝉　俞允隨扶病赴閩意圖了事即從¶
彼地冐罪迯歸旬日之前亦已具奏不意行至中¶
途遭值寜王反叛此係　國家大變臣子之義不¶
<pb:KR4e0157_SBCK_012-31a>¶
容舎之而去又闔省廵撫地方等官無一人見在¶
天下事機間不容髪故復&KR0216;死暫留爲牽制攻討¶
之圖候　命師既至地方稍靖即從初心死無所¶
避臣區區報&KR0038;血誠上通於天不辭㓕宗之禍不¶
避形迹之嫌冒非其任以勤　國難亦望　朝廷¶
鑒臣此心不以法例繩縛使得少申烏鳥之&KR0059;等¶
情具奏外今照前事本職自度病勢日重猝未易¶
愈前進既有不能退回愈有不可若再遅延必成¶
兩誤除本職暫留當地請醫調治俟稍痊可一靣¶
<pb:KR4e0157_SBCK_012-31b>¶
仍回省城或仍前進沿途迎　駕一靣具本乞恩¶
養病另行外所㩀原觧逆犯合就查明交割𢃄回¶
省城聼候　駕臨審䖏通行為此仰抄案回司着¶
落官吏備呈　欽差提督軍務賛畫機宻軍務御¶
用監太監張煩請㑹同監軍御史公同當省都布¶
按三司等官将見觧逆首宸濠及逆黨劉吉等各¶
犯并宫眷馬匹等項逐一交查明白仍請經自另¶
委相應官貟兵快人等管押帯回省城從宜審䖏¶
施行仍備呈兵部查照知㑹抄案依准并行過日¶
<pb:KR4e0157_SBCK_012-32a>¶
期先行呈来¶
　　告諭軍民(十二月/十五日)¶
告諭軍民人等爾等困苦已極本院才短知窮坐¶
視而不能救徒含羞&KR0018;愧言之實切痛心今京邉¶
官軍驅馳道路萬里逺来皆無非為　朝廷之事¶
抛父母棄妻子&KR0013;風霜冐寒署顛頓道路經年不¶
得一顧其家其為疾苦殆有不&KR0216;言者豈其心之¶
樂居於此㢤况南方卑濕之地&KR0057;非北人所宜今¶
春氣漸動瘴疫将興乆客思歸情懐益有不堪爾¶
<pb:KR4e0157_SBCK_012-32b>¶
等居民念自己不得安寧之苦即湏念諸官軍乆¶
離鄉土抛棄家室之苦務敦主客之情勿懐怨恨¶
之意亮事寧之後凡遭兵困之民　朝廷必有優¶
恤今軍馬塞城有司供應日不暇給一應爭闘等¶
項詞訟俱宜含&KR0216;止息勿輙告擾各安受爾命寧¶
柰爾心本院心有餘而力不足聊布此苦切之情¶
於爾百姓其各體悉無怨¶
　　欽奉　詔書寛宥脅從¶
節該伏覩　詔書朕親統六師正名討罪除首惡¶
<pb:KR4e0157_SBCK_012-33a>¶
宸濠并同謀有名逆賊不赦外其餘脅從之徒盡¶
行寛宥釋放欽此欽遵照得先因寧府作亂該本¶
院出給告示官兵臨城之日惟首惡是問宗支郡¶
王儀賔人等各閉門自保商賈買賣如故軍民棄¶
甲投戈各歸生理毋得驚疑其有懐奸稔惡不悛¶
者必殺無赦脅從人等但能赴官投首即與釋放¶
免罪等情已經𤼵仰逺近張掛暁諭外後宸濠既¶
擒被脅之徒前後赴官投首不下千餘皆經查審¶
釋放其間尚有&KR0082;赴首官司多被地方攔阻本院¶
<pb:KR4e0157_SBCK_012-33b>¶
隨又督觧逆犯出外以是一向遲疑未即出投續¶
該　欽差提督軍務各衙門臨省前項被脅之人¶
始各赴官投首就與本院事體一同即是去惡從¶
善之民近訪得有等無籍之徒用言扇惑乗機詐¶
害致使驚疑未安生理除訪挐究問外仰按察司¶
抄捧回司即便大書出給告示𤼵仰人煙輳集去¶
䖏常川張掛暁諭自破城以後但有&KR0013;脅旗校軍¶
民人等改惡遷善已經赴官投首驗有執照者皆¶
係良善俱仰遵照前項　詔書内事理盡行寛宥¶
<pb:KR4e0157_SBCK_012-34a>¶
釋放各安生理毋得信人恐嚇自生猜疑地方里¶
鄰總甲人等敢有懐挾&KR0059;讐羅織擾害誑言扇惑¶
詐騙財物者仰即赴院告理以慿拏問𤼵遣仍取¶
各首到官姓名并給過告示曉諭縁由呈報¶
　　批追徴錢糧呈¶
㩀江西布政司呈看得江西一省重遭大患民困¶
已極屢經　奏免糧稅日乆未奉　明㫖近因南¶
科奏停隨復部使催督一以為蠲免一以為追徴¶
非惟下民無所遵守亦且官府難於施行今該司¶
<pb:KR4e0157_SBCK_012-34b>¶
議謂兌淮起運係京儲額數而王府禄米亦&KR0010;月¶
難缺要行所屬先納兌淮次及京庫折銀次及南¶
京倉米次及王府禄米其餘俱候　明降等因此¶
亦深覩民患&KR0082;濟不能委曲調停計出無柰仰司¶
即如所議備行各該府州縣查照施行後有　恩¶
㫖當亦止免十五年以後錢糧其十四年以前拖¶
欠必湏𢃄徴終有不免莫若速了為便各府州縣¶
宜以此意備暁下民姑&KR0216;割肉之痛以救燃眉之¶
急嗚呼目擊貧民之疾苦而不能救坐視徴求之¶
<pb:KR4e0157_SBCK_012-35a>¶
急迫而不能止徒切痛楚之懐曾無拯援之術傷¶
心𢡖目汗背赧顔此皆本院之罪其亦将誰歸咎¶
各府州縣官務體此意雖在催科恒存撫字仍備¶
出告示使各知悉此繳¶
　　再批追徴錢糧呈¶
㩀江西布政司呈看得本省十四年以前一應錢¶
糧已經給事等官奉奏　明㫖果係小民拖欠俱¶
准暫且停徴還着各該官司設法賑濟毋視虚文¶
此　朝&KR0733;之深仁厚徳憫念窮民誠愛惻怛之所¶
<pb:KR4e0157_SBCK_012-35b>¶
𤼵小民莫不歡欣鼓舞臣子所當遵守奉行乃今¶
停徴之令甫下而催併之檄復行賑濟之仁未布¶
而箠橽之苦巳加法令如此有司何以奉行下民¶
何所取信夫爲人臣者上有益於國下有益於民¶
雖死亦&KR0372;爲之今日所行上使　朝廷失信於民¶
下使百姓歸怨於上重貧民之困益地方之災縱¶
使錢糧果可立辦&KR0216;心害理亦不能爲况旬月之¶
間而&KR0082;追併了絶就使神輸鬼運亦於事𫝑不能¶
徒使歛怨殃民何益於事除本院身爲廵撫不能¶
<pb:KR4e0157_SBCK_012-36a>¶
爲　國爲民自行住俸待罪外仰布政司行各該¶
府縣官以理勸化小民且諭以今日之舉非關¶
朝廷失信實由京儲缺乏司國計者𫝑不得已興¶
起其忠君親上之心勉令漸次刻期完納果克濟¶
事兩月之後亦未爲遲其各該官員本非其罪不¶
必住俸革去冠𢃄行令照舊盡心職業勿因亊變¶
之難有&KR0069;愛民之志後有違慢之戮本院自當其¶
罪仍呈提督漕運行督糧官及廵按衙門知㑹此¶
繳¶
<pb:KR4e0157_SBCK_012-36b>¶
　　批南昌府追徴錢糧呈¶
㩀南昌府所申凋弊徴求之苦本院繆當斯任實¶
切憂慚部堂諸公非無恤民之念但身司國計不¶
得不以空乏為虞在外有司非無國計之憂但目¶
擊民痍不能不以撫恤為重若使平民尚堪朘削¶
一時&KR0216;痛并徴以輸國用豈非臣子之心但恐徒¶
爾虐民無濟國事非徒無濟兼恐生虞斟酌調停¶
事在善䖏仰布政司㑹同二司各官将該府所申¶
事理即加酌議或先徴新糧将舊糧减半𢃄徵或¶
<pb:KR4e0157_SBCK_012-37a>¶
儘其力量可及分作㡬限令民依期逐漸辦納但¶
可通融調攝皆湏悉心議䖏務使窮民不致重傷¶
而國用終亦無損一靣備行各該府縣查照施行¶
一靣具由呈来以慿咨　奏此繳¶
　　褒崇陸氏子孫(正徳十五/年正月)¶
㩀撫州府金谿縣三十六都儒籍陸時慶告㸔得¶
宋儒陸象山先生兄弟得孔孟之正傳爲吾道之¶
宗派學術乆晦致使湮而未顯廟堂尚缺配享之¶
典子孫未沾褒崇之澤仰該縣官吏将陸氏嫡派¶
<pb:KR4e0157_SBCK_012-37b>¶
子孫差役查照各䖏聖賢子孫事例俱與優免其¶
間有聰明俊秀堪以入學者具名送提學官䖏選¶
送學肄業務加崇重之義以扶正學之哀具依准¶
繳¶
　　告諭安義等縣漁户¶
告諭安義縣等漁户及逺近軍民人等地方不幸¶
近遭大變加以師旅征輸人民困苦已極府官思¶
&KR0082;休養賑恤而無其由近聞漁户人等曾&KR0013;寕王¶
驅脅者慮恐官府追論舊惡心不自安徃徃廢棄¶
<pb:KR4e0157_SBCK_012-38a>¶
生業詢其所以皆由讐家煽動意在激使為惡因¶
而䧟之死地以快其憤不知　朝廷巳屢有搒文¶
凡被寜賊驅脅者一槩釋而不問况訪得安義等¶
䖏漁户各係詩禮大家素敦良善雖或間有染於¶
非僻及為王府所脅誘者然鄉里逺近自有公論¶
善惡終不可混近㩀通判林寛禀稱各戸痛懲旣¶
徃巳将漁船折缷似此誠心改行亦復何所憂懼¶
為此特仰南康府通判林寛将本院告諭眞寫翻¶
刋親齎各戸逐一頒諭務使舎舊圖新各安生理¶
<pb:KR4e0157_SBCK_012-38b>¶
不得輕信人言妄有疑猜自求罪累其素敦詩禮¶
良善者愈加勸勉務益興行禮讓講信修睦以為¶
改惡從善者之倡族黨之中果有長惡不悛不聼¶
勸諭者衆共拘執送官明正典刑以安善𩔖毋容¶
稂莠致害嘉禾若舊雖為𩔰惡今能誠心改化者¶
亦不得懷記舊讐搜求羅織激使為非事𤼵究竟¶
責有所歸嗚呼吾民同胞不幸䧟於罪戮側然尚¶
不&KR0216;見豈有追尋舊惡必&KR0082;置之死地之理本院¶
舊在南贛曾行十家牌式軍民頗安盗賊頗息除¶
<pb:KR4e0157_SBCK_012-39a>¶
各該地方行分廵分守官編置外前項漁戸人等¶
就仰通判林寛照式逐一編置務在着實舉行以¶
收成効特兹告諭各宜知悉¶
　　批按察使伍文定患病呈¶
㩀江西按察司呈㸔得按察使伍文定茂著戎功¶
新膺憲命當其衆難交攻尚以一身獨任偶兹㣲¶
恙豈妨供職諒本官自切百姓瘡痍之憂豈遑一¶
身痛痒之顧仰該司即行本官照舊管事果有疾¶
患一靣調理毋得再呈辭致曠職業繳¶
<pb:KR4e0157_SBCK_012-39b>¶
　　批臨江府𦒿民建立生祠呈¶
㩀臨江府清江縣耆民董惟謙等呈立知府戴徳¶
孺生祠㸔得知府戴徳孺素堅清白之守乆著循¶
良之政今其去任而郡民建祠報徳此亦可見天¶
理之在人心自不容巳仰該府縣官俯順民情量¶
行撥人㸔守非徒激勵後人俾有所興且以成就¶
民徳使歸於厚繳¶
　　批吉安府救荒申¶
㩀吉安府申備廬陵縣申㸔得所申要将陳腐倉¶
<pb:KR4e0157_SBCK_012-40a>¶
榖賑給貧民此本有司之事當兹灾患正宜舉行¶
但誠於愛民者不徒虚文之舉忠於謀國者必有¶
深長之思故目前之灾雖所宜恤而日後之患尤¶
所當防以今事𫝑而觀後患决有難測近㩀崇仁¶
縣知縣祝鰲申要将預備倉榖㐫荒之時則倍數¶
借給以濟貧民收成之日則减半還官以實儲蓄¶
頗有官民兩便已經本院批准照議施行㸔得各¶
縣事體不甚相逺此議或可通行仰布政司再加¶
裁酌議䖏施行各屬遇灾地方凡積有稻榖者俱¶
<pb:KR4e0157_SBCK_012-40b>¶
查照此議而行仍仰各該掌印官務要身親給散¶
使貧民得實惠之沾官府無虚出之弊乃可其一¶
應科派物料等項當兹兵亂之餘加以水灾民不¶
聊生豈堪追併仰布政司酌量緩急分别重輕畧¶
定徴收先後之次備行各屬以漸而行庶㡬用一¶
緩二之意少免醫瘡剜肉之苦通仰該司定議施¶
行回報¶
　　批撫州府同知汪嵩乞休呈¶
㩀撫州府同知汪嵩呈㸔得同知汪嵩乆存恬退¶
<pb:KR4e0157_SBCK_012-41a>¶
遇難復留以盡報　國之忠仍堅歸田之請出䖏¶
得宜誠可嘉尚但本官政素𫉬民年未甚老已經¶
勉留照舊供職而本官稱疾愈篤求退益懇仰府¶
再行查㸔如果病𫝑難留准令就彼致仕該府以¶
禮起送還鄉仍備行原籍官司&KR0010;時以禮優待務¶
奬恬退以勵鄙薄此繳¶
　　批提學僉事邵銳乞休呈¶
㩀江西按察司呈㸔得提學僉事邵銳求歸誠切¶
堅守考槃之操而按察使伍文定挽留懇至曲盡¶
<pb:KR4e0157_SBCK_012-41b>¶
緇衣之情是亦人各有志可謂兩盡其羙然求歸¶
者雖亦明哲保身使皆㓗身而去則君臣之義或¶
㡬乎息挽留者雖以為國惜賢使皆&KR0804;顔在位則¶
髙尚之風亦日以㣲况本院自&KR0082;求退而未能安¶
可沮人之求退仰該司備行本官再加酌量於去¶
就之間務求盡合於天理之至必&KR0082;全身逺害則¶
掛冠東門亦遂聼行所志若猶眷顧　宗國末&KR0216;¶
割情獨徃且可見危受命同舟共艱稍湏弘濟&KR0077;¶
遂初心則臨難之義既無苟免於搶攘之日而恬¶
<pb:KR4e0157_SBCK_012-42a>¶
退之節自可求伸於事定之餘興言及此中心愴¶
切¶
　　禮取副提舉舒芬牌¶
照得當職奉　命提督軍務兼理廵撫深慮才㣲¶
責重無以仰稱　任使合求賢能以資賛翼訪得¶
福建市舶提舉司副提舉舒芬志行髙古學問深¶
醇&KR0033;道不能趨時長才足以濟用合就延引以匡¶
不及為此牌仰福建布政司官吏即行泉州府措¶
辦羊酒禮幣賫送本官用見本院優禮之意仍照¶
<pb:KR4e0157_SBCK_012-42b>¶
例起關應付前赴軍門以慿諮訪本官職任就委¶
别官暫替¶
　　南贛鄉約¶
咨爾民昔人有言&KR0382;生蔴中不扶而&KR0033;白沙在泥¶
不染而黒民俗之善惡豈不由於積習使然㢤徃¶
者新民盖常棄其宗族畔其鄉里四出而爲暴豈¶
獨其性之異其人之罪㢤亦由我有司治之無道¶
敎之無方爾父老子弟所以訓誨戒&KR0346;於家庭者¶
不早薰陶漸染於里閈者無素誘掖奬勸之不行¶
<pb:KR4e0157_SBCK_012-43a>¶
連屬叶和之無具又或憤怨相激狡偽相殘故遂¶
使之靡然日流於惡則我有司與爾父老子弟皆¶
宜分受其責嗚呼徃者不可及来者猶可追故今¶
特為鄉約以恊和爾民自今凡爾同約之民皆宜¶
孝爾父母敬爾兄長教訓爾子孫和順爾鄉里死¶
䘮相𦔳患難相恤善相勸勉惡相告戒息訟罷爭¶
講信修睦務為良善之民共成仁厚之俗嗚呼人¶
雖至愚責人則明雖有聰明責已則昏爾等父老¶
子弟毋念新民之舊惡而不與其善彼一念而善¶
<pb:KR4e0157_SBCK_012-43b>¶
即善人矣毋自恃為良民而不修其身爾一念而¶
惡即惡人矣人之善惡由於一念之間爾等愼思¶
吾言毋忽¶
一同約中推年髙有徳為衆所敬服者一人為約¶
長二人為約副又推公直果㫁者四人為約正通¶
逹明察者四人為約史精徤廉幹者四人為知約¶
禮儀習熟者二人為約賛置文簿三扇其一扇備¶
寫同約姓名及日逐岀入所為知約司之其二扇¶
一書彰善一書糾過約長司之¶
<pb:KR4e0157_SBCK_012-44a>¶
一同約之人毎一㑹人出銀三分送知約具飲食¶
毋大奢取免饑渴而巳¶
一㑹期以月之望若有疾病事故不及赴者許先¶
期遣人告知約無故不赴者以過惡書仍罰銀一¶
兩公用¶
一立約所於道里均平之䖏擇寺觀寛大者為之¶
一彰善者其辭顯而决紏過者其辭隠而婉亦忠¶
厚之道也如有人不弟毋&KR0033;曰不弟但云聞某於¶
事兄敬長之禮頗有未盡某未敢以為信姑書之¶
<pb:KR4e0157_SBCK_012-44b>¶
以俟凡紏過惡皆例此若有難改之惡且勿紏使¶
無所容或激而遂肆其惡矣約長副等湏先期隂¶
與之言使當自首衆共誘掖奬勸之以興其善念¶
姑使書之使其可改若不能改然後紏而書之又¶
不能改然後白之官又不能改同約之人執送之¶
官明正其罪𫝑不能執戮力恊謀官府請兵㓕之¶
一通約之人凡有危疑難䖏之亊皆湏約長㑹同¶
約之人與之裁䖏區畫必當於理濟於亊而後已¶
不得坐視推託䧟人於惡罪坐約長約正諸人¶
<pb:KR4e0157_SBCK_012-45a>¶
一&KR0009;庄人户多於納糧當差之時躱回原籍徃徃¶
&KR0018;累同甲今後約長等&KR0134;令及期完納應承如蹈¶
前弊告官懲治削去&KR0009;庄¶
一本地大戸異境客啇放債收息合依常例毋得¶
磊𥮅或有貧難不能償者亦宜以理量寛有等不¶
仁之徒輙便捉鎻磊取挾寫田地致令窮民無告¶
去而為之盗今後有此告諸約長等與之明白償¶
不及數者勸令寛捨取巳過數者力與追還如或¶
恃強不聼率同約之人鳴之官司¶
<pb:KR4e0157_SBCK_012-45b>¶
一親族鄉鄰徃徃有因小忿投賊復讐殘害良善¶
釀成大患今後一應闘毆不平之事鳴之約長等¶
公論是非或約長聞之即與暁諭觧釋敢有仍前¶
妄為者率諸同約呈官誅殄¶
一軍民人等若有陽為良善隂通賊情販買牛馬¶
走傳消息歸利一己殃及萬民者約長等率同約¶
諸人指實勸戒不悛呈官究治¶
一吏書義民總甲里老百長&KR0211;兵機快人等若攬¶
差下鄉索求賫𤼵者約長率同呈官追究¶
<pb:KR4e0157_SBCK_012-46a>¶
一各寨居民昔&KR0013;新民之害誠不&KR0216;言但今既許¶
其自新所占田産巳令退還毋得再懐前讐致擾¶
地方約長等常宜暁諭令各守本分有不聼者呈¶
官治罪¶
一投招新民因爾一念之善貸爾之罪當痛自克¶
責改過自新勤耕勤織平買平賣思同良民無以¶
前目名目&KR0372;心下流自取㓕絶約長等各宜時時¶
提撕暁諭如踵前非者呈官懲治¶
一男女長成各宜及時嫁娶徃徃女家責聘禮不¶
<pb:KR4e0157_SBCK_012-46b>¶
充男家責嫁装不豐遂致愆期約長等其各省諭¶
諸人自今其稱家之有無隨時婚嫁¶
一父母䘮𦵏衣衾棺槨但盡誠孝稱家有無而行¶
此外或大作佛事或盛設宴樂傾家費財俱於死¶
者無益約長等其各省諭約内之人一遵禮制有¶
仍蹈前非者即與紏惡簿内書以不孝¶
一當㑹前一日知約預於約所灑掃張具於堂設¶
告諭牌及香案南向當㑹日同約畢至約賛鳴皷¶
三衆皆詣香案前序立北靣跪聼約正讀告諭畢¶
<pb:KR4e0157_SBCK_012-47a>¶
約長合衆&KR0045;言曰自今以後凡我同約之人祗奉¶
戒諭齊心合徳同歸於善若有二三其心陽善隂¶
惡者神明誅殛衆皆曰若有二三其心陽善隂惡¶
者神明誅殛皆再拜興以次出㑹所分東西立約¶
正讀鄉約畢大聲曰凡我同盟務遵鄉約衆皆曰¶
是乃東西交拜興各以次就位少者各酌酒於長¶
者三行知約起設彰善位於堂上南向置筆硯陳¶
彰善簿約賛鳴皷三衆皆起約賛唱請舉善衆曰¶
是在約史約史出就彰善位&KR0045;言曰某有某善某¶
<pb:KR4e0157_SBCK_012-47b>¶
能改某過請書之以為同約勸約正遍質於衆曰¶
知何衆曰約史舉甚當約正乃揖善者進彰善位¶
東西立約史復謂衆曰某所舉止是請各舉所知¶
衆有所知即舉無則曰約史所舉是矣約長副正¶
皆出就彰善位約史書簿畢約長舉杯揚言曰某¶
能為某善某能改某過是能修其身也某能使某¶
族人為某善改某過是能齊其家也使人人若此¶
風俗焉有不厚凡我同約當取以為法遂屬於其¶
善者善者亦酌酒酬約長曰此豈足為善乃勞長¶
<pb:KR4e0157_SBCK_012-48a>¶
者過奨某誠惶怍敢不益加砥礪期無&KR0018;長者之¶
教皆飲畢再拜謝約長約長答拜興各就位知約¶
撤彰善之席酒復三行知約起設紏過位於堦下¶
北向置筆硯陳紏過簿約賛鳴皷三衆皆起約賛¶
唱請紏過衆曰是在約史約史就紏過位揚言曰¶
聞某有某過未敢以為然姑書之以俟後圖如何¶
約正遍質於衆曰如何衆皆曰約史必有見約正¶
乃揖過者出就紏過位北向立約史復遍謂衆曰¶
某所聞止是請各言所聞衆有所聞即言無則曰¶
<pb:KR4e0157_SBCK_012-48b>¶
約史所聞是矣於是約長副正皆出紏過位東西¶
立約史書簿畢約長謂過者曰雖然姑無行罰惟¶
速改過者跪請曰某敢不服罪自起酌酒跪而飲¶
曰敢不速改重為長者憂約正副史皆曰某等不¶
能早勸諭使子䧟於此亦安得無罪皆酌自罰過¶
者復跪而請曰某既知罪長者又自以為罰某敢¶
不即就戮若許其得以自改則請長者無飲某之¶
幸也趍後酌酒自罰約正副咸曰子能勇於受責¶
如此是能遷於善也某等亦可免於罪矣乃釋爵¶
<pb:KR4e0157_SBCK_012-49a>¶
過者再拜約長揖之興各就位知約撤紏過席酒¶
復二行遂飯飯畢約賛起鳴鼓三唱申戒衆起約¶
正中堂立&KR0045;言曰嗚呼凡我同約之人明聼申戒¶
人孰無善亦孰無惡為善雖人不知積之既乆自¶
然善積而不可掩為惡若不知改積之既乆必至¶
惡極而不可赦今有善而為人所彰固可喜苟遂¶
以為善而自恃将日入於惡矣有惡而為人所紏¶
固可愧苟能悔其惡而自改将日進於善矣然則¶
今日之善者未可自恃以為善而今日之惡者亦¶
<pb:KR4e0157_SBCK_012-49b>¶
豈遂終於惡㢤凡我同約之人盍共勉之衆皆曰¶
敢不勉乃出席以次東西序立交拜興遂退¶
　　旌奬節婦牌¶
訪得吉水縣民人陳文&KR0071;妻黄氏廬陵縣生貟胡¶
兖妻曾氏俱各少年守制節操堅厲逺近傳&KR0045;士¶
夫稱嘆當兹風俗頽靡之時合行旌奬以勵澆薄¶
為此仰府官支即行吉水廬陵二縣掌印官支給¶
無礙官錢買辦禮儀前去各家盛集鄉鄰老㓜之¶
人宣&KR0045;本婦志節之羙務使姻族知所崇重里巷¶
<pb:KR4e0157_SBCK_012-50a>¶
知所表式用奬貞節以激偷鄙仍備述各婦節操¶
志行始末及将奨勵過縁由同依准隨牌繳報以¶
憑施行¶
　　興舉社學牌¶
㸔得贛州社學鄉舘敎讀賢否尚多淆雜是以詩¶
禮之教乆已施行而淳厚之俗未見興起為此牌¶
仰嶺北道督同府縣官吏即将各舘敎讀通行訪¶
擇務學述明正行止端方者乃與兹選官府仍籍¶
記姓名量行支給薪米以資勤苦優其禮待以示¶
<pb:KR4e0157_SBCK_012-50b>¶
崇勸以各童生之家亦各通行戒&KR0346;務在隆師重¶
道教訓子弟毋得因仍舊染習爲偷薄自取愆咎¶
　　頒定里甲雜辦¶
㩀龍南縣申稱先年里甲使用俱係丁糧分派照¶
日應當以致多寡不均要将正徳十六年里甲通¶
行查審除逃絶人丁外将一年使用春秋𥙊祀軍¶
需&KR0010;報使客夫馬等項俱於丁糧議䖏毎石出銀¶
若干陸續稱收貯庫推舉老人公同里長使用註¶
簿儻有餘剰照多寡給還等因到院簿查先該贛¶
<pb:KR4e0157_SBCK_012-51a>¶
州府知府盛茂同知夏克義議過贛縣里長額辦¶
雜辦已經批仰嶺北道再加酌議續㩀副使王度¶
呈稱查𥮅本縣額辦使用該銀三千七百三十一¶
两七分二𨤲四毫九絲原轄里長一百一十里内¶
除十里迯絶止有一百里十六年分毎糧一石𥮅¶
一分人丁二丁算一分一年丁糧共該一千一百¶
二十六分半毎分該出銀三兩三錢一分二𨤲一¶
毫一絲一忽合行該縣印鈐收銀文簿一扇将各¶
都該辦銀兩分為二次查追貯庫又置文簿二扇¶
<pb:KR4e0157_SBCK_012-51b>¶
一寫本縣支出數目一𤼵支用人役註附毎月選¶
有行止老人二名公同&KR0033;日里長赴縣支領毎月¶
備具用過揭帖二本一送都察院一分廵道一本¶
府各不時稽察年終羡餘並聼上司查䖏以&KR0024;無¶
名徴需府縣不得擅支仍将各里該納分數刷印¶
告諭遍張鄉村曉諭如有官吏額外科派及收銀¶
人役多取火耗秤頭并里甲恃頑不辦許各呈告¶
以慿拏問呈乞照詳又經批仰照議即行該縣永¶
永查照仍備刻告示遍行曉諭及多行刷印頒給¶
<pb:KR4e0157_SBCK_012-52a>¶
各里收照以防後奸今申前因㸔與本院新定則¶
例相同及照寜都等九縣及南安所屬大&KR0067;等縣¶
事體民情當不相逺合就通行查編為此仰抄案¶
回道即便速行各縣俱查本院近定規則各照丁¶
糧多寡派編銀兩追收貯庫選委行止端實老人¶
公同該日里長支用置簿稽察刋榜暁諭禁約事¶
宜悉照原議施行敢有違犯者就便拏問呈詳通¶
取各縣派定過縁由𩔖報查考¶
　　批江西布政司設縣呈¶
<pb:KR4e0157_SBCK_012-52b>¶
㩀江西布政司呈将新淦縣知縣田&KR0022;傑建言設¶
縣縁由㸔得近来各䖏設縣皆因窮山絶谷盗賊¶
盤㩀人迹罕通聲教不及不得已而爲權宜之計¶
若腹&KR0187;平衍四通五逹之區止宜减并不貴増添¶
盖增一縣即增一縣之事官吏供給學校倉庫囹¶
獄差徭一應煩費未易悉舉且又有彼此推避之¶
奸互相牽制之患計其爲利不償所害古人謂省¶
吏不如省官省官不如省事凡今作事貴在謀始¶
仰布政司再行㑹同二司各官從長計議設縣之¶
<pb:KR4e0157_SBCK_012-53a>¶
外果無别䇿可以致理具議呈奪繳¶
　　議䖏官吏&KR0338;俸¶
照得近来所屬各州縣衞所倉塲等衙門大小官¶
吏以𧷢問革者相望而冒犯接踵究詢其由皆云¶
家口衆多日給不足俸資所限本以凉薄而近例¶
减削又復日甚加有上下接應之費出入供送之¶
繁窮窘困迫計出無聊中間亦有&KR0372;貧食苦刻勵¶
自守者徃徃狼狽藍縷至於任满職革債&KR0018;纒結¶
不得去歸其鄉夫貪墨不才法律誠所難貸而其¶
<pb:KR4e0157_SBCK_012-53b>¶
情亦可矜憫夫忠信重禄所以勸士在昔任人既¶
富方榖庶民在官禄足代耕此古今之通義也¶
朝廷賦禄百司厚薄既有等級要皆使各&KR0073;其資¶
養免其内顧然後可望以盡心職業責以亷耻節¶
義今定制所限既不可得而擅增至於例所應得¶
又從而裁削之使之仰事俯育且不能遂是䧟之¶
於必貪之地而責之以必亷之守中人之資将有¶
不能而况其下者之衆乎所㩀前項事理非獨人¶
情有所未堪其於政體亦有所損合行㑹議查䖏¶
<pb:KR4e0157_SBCK_012-54a>¶
叅酌事理輕重及查在外官貟自二品至九品并¶
雜職吏胥等俸米除本色外其折色原例毎石作¶
銀若干於何年月裁减作銀若干應否復舊或量¶
行加增務要議䖏停當呈来定奪施行¶
　　咨六部伸理冀元亨¶
照得湖廣常徳府武陵縣舉人冀元亨忠信之行¶
孚於逺邇孝友之徳化於鄉閭本職徃年謪官貴¶
州本生曾從講學近来南贛延之教子時因寜藩¶
宸濠潜謀不&KR0100;虐熖日張本職封&KR0416;連屬&KR0082;為曲¶
<pb:KR4e0157_SBCK_012-54b>¶
突徙薪之舉則既無其由将為𤼵奸摘伏之圖則¶
又無其實偶值宸濠飾詐要名禮賢求學本職因¶
使本生乗機徃見宸濠冀得因事納規開陳大義¶
沮其邪謀如其不可勸喻亦因得以審察動静知¶
其叛逆遲速之機庶可宻為禦備本生旣與相見¶
議論大相矛盾宸濠以本職所遣一時雖亦含&KR0216;¶
遣𤼵而毒怒不已隂使惡黨四出訪緝&KR0082;加䧟害¶
本生素性愿恪初不之知而本職風聞其說當遣¶
宻從間道潜回常徳以避其禍後宸濠既敗痛恨¶
<pb:KR4e0157_SBCK_012-55a>¶
本職起兵攻剿雖反噬之心無所不至而天理公¶
道所在無因得遂其奸乃以本生係本職素所愛¶
厚之人輙肆詆誣謂與同謀将以泄其讐憤且本¶
生既與同謀則宸濠舉叛之日本生何故不與共¶
事&KR0077;乃反回常徳聚徒講學宸濠素所同謀之人¶
如李士實劉飬正王春之流宸濠曾不一及而獨¶
口稱本生與之造始此其挾讐妄指盖有不待辦¶
說行道之人皆能知者但當亊之人不加詳察輙¶
爾聼信遂䧟本生一至於此本生篤事師之義懐¶
<pb:KR4e0157_SBCK_012-55b>¶
報　&KR0038;之忠蹈不測之虎口将以轉化㐫惡潜消¶
奸宄論心原迹尤當顯䝉賞錄乃今身䧟俘囚妻¶
子奴虜家業蕩盡宗族遭殃信奸人之口爲叛賊¶
泄憤報讐此本職之所爲痛心刻骨日夜寃憤而¶
不能自己者也本職義當與之同死㡬&KR0082;爲之具¶
奏伸理而本生雖在拘囚傳聞不一或以爲既釋¶
或以爲&KR0049;　㫖兼慮當事之人或不見諒反致激¶
成其罪故復隱&KR0216;到今又恐多事紛紜之日萬一¶
玉石不分竟使忠邪倒置徒以沮義士之志而快¶
<pb:KR4e0157_SBCK_012-56a>¶
叛賊之心則本職後雖&KR0071;之以死将亦無以贖其¶
痛恨為此合行具咨貴部煩請咨詢鍳察特賜扶¶
持分辯施行¶
　　奬勵主簿于旺¶
㸔得近来所屬下僚鮮能持㢘守法訪得興國縣¶
主簿于旺獨能操持清白䖏事詳審近委管理抽¶
分纎毫無玷奸弊剗革撫屬小官之内誠不多見¶
相應奬勵以勸其餘為此牌仰官吏即便支給商¶
稅銀兩買辦花紅彩段羊酒各一事并将本院𤼵¶
<pb:KR4e0157_SBCK_012-56b>¶
去官馬一匹帶鞍一付備用皷樂差官以禮送付¶
本官用見本院奬勵之意¶
　　申諭十家牌法¶
本院所行十家牌諭近来訪得各䖏官吏𩔖多視¶
為虚文不肯着實奉行查考㩀法即當究治尚恐¶
未悉本院立法之意故今特述所以再行申諭凡¶
置十家牌湏先将各家門靣小牌挨審的實如人¶
丁若干必查某丁為某官吏或生員或當某差役¶
習某技藝作某生理或過某房出贅或有某殘疾¶
<pb:KR4e0157_SBCK_012-57a>¶
及戸籍田糧等項俱要逐一查審的實十家編排¶
既定照式造冊一本留縣以備查考及遇勾攝及¶
差調等項按冊䖏分更無躱閃脱漏一縣之事如¶
視諸掌毎十家各令挨報甲内平日習爲偷&KR0060;及¶
喇唬教唆等項不良之人同具不致隱漏重&KR0372;結¶
状官府爲置舎舊圖新簿記其姓名姑勿追論舊¶
惡令其自今改行遷善果能改化者爲除其名境¶
内或有盗竊即令此軰自相挨緝若係甲内漏報¶
仍并治同甲之罪又毎日各家照依牌式輪流沿¶
<pb:KR4e0157_SBCK_012-57b>¶
門暁諭覺察如此即奸偽無所容而盗賊亦可息¶
矣十家之内但有爭訟等事同甲即時勸觧和釋¶
如有不聼勸觧恃強凌弱及誣告他人者同甲相¶
率禀官官府當時量加責治省𤼵不必收監淹滯¶
凡遇問理詞状但渉誣告者仍要查究同甲不行¶
勸禀之罪又毎日各家照牌互相勸諭務令講信¶
修睦息訟罷爭日漸開導如此則小民益知爭闘¶
之非而詞訟亦可簡矣凡十家牌式其法甚約其¶
治甚廣有司果能着實舉行不但盗賊可息詞訟¶
<pb:KR4e0157_SBCK_012-58a>¶
可簡因是而修之&KR0024;其偏而救其弊則賦役可均¶
因是而修之連其伍而制其什則外侮可禦因是¶
而修之警其薄而勸其厚則風俗可淳因是而修¶
之導以徳而訓以學則禮樂可興凡有司之有髙¶
才逺識者亦不必更立法制其於民情土俗或有¶
未備但循此而潤色修舉之則一邑之治真可以¶
不勞而致今特畧述所以立法之意再行申告言¶
之所不能盡者其各為我精思熟究而力行之毋¶
徒&KR0083;上空言搪塞竟成掛壁之虚文則庶乎其可¶
<pb:KR4e0157_SBCK_012-58b>¶
矣¶
　　申諭十家牌法增立保長¶
先該本院通行撫屬編置十家牌式為照各甲不¶
立牌頭者所以防脅制侵擾之弊然在鄉村遇有¶
盗賊之警不可以無統紀合立保長督領庶衆志¶
齊一為此仰抄案囘司即行各道守廵兵備等官¶
備行所屬各府州縣於各鄉村推選才行為衆信¶
服者一人為保長專一防禦盗賊平時各甲詞訟¶
悉照牌諭不許保長干與因而武㫁鄉曲但遇盗¶
<pb:KR4e0157_SBCK_012-59a>¶
警即仰保長統率各甲設謀截捕其城郭坊巷鄉¶
村各於要地置皷一靣若鄉村相去稍逺者仍起¶
髙樓置皷其上遇警即登樓擊皷一巷擊皷各巷¶
應之一村擊皷各村應之但闻皷聲各甲各執器¶
械齊出應援俱聼保長調度或設伏把隘或并力¶
夾擊但有後期不出者保長公同各甲舉告官司¶
重加罰治若鄉村各家皆置皷一靣一家有警撃¶
皷各家應之尤為快便此則各隨才力為之不在¶
牌例之内俱仰督令各縣即行推選増置仍告諭¶
<pb:KR4e0157_SBCK_012-59b>¶
逺近使各知悉各府仍要不時稽察務臻實效毋¶
得虚文搪塞查訪得出定行究治不貸¶
　　頒行社學教條¶
先該本院㩀嶺北道選送教讀劉伯頌等頗已得¶
人但多係客寓日給為難今&KR0082;望以開導訓誨亦¶
湏量資勤苦已經案仰該道通加禮貎優待給薪¶
米&KR0083;筆之資各官仍要不時勸勵敦勉令各教讀¶
務遵本院原定教條盡心訓導視童䝉如己子以¶
啓廸為家事不但訓飭其子弟亦復化喻其父兄¶
<pb:KR4e0157_SBCK_012-60a>¶
不但勤勞於詩禮章句之間尤在致力於徳行心¶
術之本務使禮讓日新風俗日羙庶不&KR0018;有司作¶
興之意與士民趨向之心而凡教授於兹土者亦¶
永有光矣仍行該縣備寫案驗事理掲置各學永¶
逺遵照去後今照前項教條因本院出廵忙迫失¶
於頒給合就查𤼵為此牌仰本道府即将𤼵去教¶
條毎學教讀給與二張掲置座右毎日務要遵照¶
訓誨諸生該道該府官貟亦要不時親臨激勵稽¶
考毋得苟應文具遂令日就廢弛¶
<pb:KR4e0157_SBCK_012-60b>¶
　　清理永新田糧¶
㩀叅議周文光呈㸔得江西田糧之弊極於永新¶
相傳已非一日今&KR0082;清理丈量實亦救時切務但¶
恐奉行不至未免反滋弊端依議定委通判談儲¶
推官陳相指揮髙&KR0790;會同該縣知縣翁璣設法丈¶
量該道仍要再加區盡曲盡物情務仰各官秉公¶
任事正已格物殫知竭慮削弊除奸必能一勞永¶
逸方可𤼵謀舉亊如其虚文塞責則莫若熟思審¶
䖏以俟能者事完之日悉照該道所議造冊永永¶
<pb:KR4e0157_SBCK_012-61a>¶
遵守施行繳¶
　　批寜都縣祠祀知縣王天與申¶
㩀寜都縣申㸔得知縣王天與舊隨本院征剿横¶
水桶岡諸賊屢立𢧐功後隨本院討平寧藩竟死¶
勤事况其平日居官政務修舉威愛兼行仰該縣¶
即從士民之請建祠報祀用伸士夫之公論以慰¶
小民之遺思¶
　　暁諭安仁餘干頑民牌(正徳十五/年二月)¶
照得安仁餘千各有梗化頑民数千餘家近住東¶
<pb:KR4e0157_SBCK_012-61b>¶
鄉迯避山澤沮逆王化已将數年即其罪惡俱合¶
誅夷無赦但本院撫臨未及况查本院新行十家¶
牌諭各官因各民頑梗尚未編查若遽行擒剿似¶
亦不教而殺為此牌仰撫州府同知陸俸督同東¶
鄉縣知縣黄堂及安仁縣知縣汪濟民餘千縣知¶
縣馬津親詣各民村都沿門挨編推選父老子弟¶
知禮法者暁諭敎&KR0346;令各革心向化自求生路限¶
在一月之内仇者釋其怨憤者平其心逋者歸其¶
&KR0018;罪者伏其&KR0499;具由呈来仍舊待以良善若過限¶
<pb:KR4e0157_SBCK_012-62a>¶
不改不必再加隱&KR0216;姑息徒益長奸縱惡即便宻¶
切指實申来以慿别有區䖏施行¶
　　告諭頑民(十二月/十五日)¶
告諭安仁餘千東鄉等縣父老子弟自本院始至¶
江西即聞三縣間有頑梗背化之民數千家其時¶
本院方事剿平閩廣湖郴諸蠻㓂且所治止於南¶
贛政教有所未及自去&KR0010;征討逆藩　朝廷復有¶
兼撫是方之　命隨因　聖駕南廵奔走道路故¶
亦未遑經理今復還省城備詢三司府縣各官及¶
<pb:KR4e0157_SBCK_012-62b>¶
逺近士夫軍民皆謂爾民梗化日乆積惡深重已¶
在必誅無赦夫　朝廷威令雷厲風行於九夷八¶
蠻之外而中土郡縣之民乃敢悖抗若此不有誅¶
㓕以示懲戒亦将何以為&KR0038;&KR0082;即𤼵兵勦捕顧其¶
間尚多良善恐致玉石無辨且前此有司所以䖏¶
之亦有未善何者安仁餘千里分本少於東鄉而¶
地𫝑又限以山谷顧乃割小益大以啓爾民規避¶
之端其失一矣既而两邑之民徭賦不平爭訟競¶
起其時若盡改復舊亦有何說顧又使其近東鄉¶
<pb:KR4e0157_SBCK_012-63a>¶
者歸安仁近安仁者附東鄉以益爾民紛爭之謗¶
其失二矣及爾等抗拒之迹既成尚當體悉爾等¶
中間或有難&KR0216;之怨屈抑不平之情亦湏爲之申¶
泄㫁理或懲或戒使兩得其平若終難化諭者即¶
宜㫁然正以&KR0038;法顧乃惮於身任其勞一切惟事¶
姑息外迯租賦遂從而免其租賦&KR0082;迯逋債遂從¶
而貸其逋債於彼則務隱忍之政而聼其外附於¶
此又信一偏之詞而責其来歸紀綱不立冠&KR0130;倒¶
置長奸縱惡日增月熾以成爾民背叛之罪而䧟¶
<pb:KR4e0157_SBCK_012-63b>¶
之必死之地其失三矣然爾等罪惡皆在本院未¶
臨之前自本院撫臨以来尚未曾有一言開諭爾¶
等况查本院新行十家牌諭以弭盗息訟勸善紏¶
惡而各該縣官又因爾等恃頑梗化皆未曾編查¶
暁諭爾等皆未知悉其間或有悔創自新之願亦¶
未可知若遽行擒勦是亦不敎而殺雖爾等在前¶
之惡受此亦不為過然於吾心終有所未盡也近¶
日撫州同知陸俸来禀爾等尚有可憫之情各懐¶
求生之願故特委同知陸俸親齎本院告諭徃諭¶
<pb:KR4e0157_SBCK_012-64a>¶
爾等父老子弟因而查照本院十家牌式通行編¶
排暁諭使各民互相勸戒紏察痛懲已徃之惡共¶
為維新之民爾等父老子弟其間知識明逹者盍¶
亦深思熟慮之世豈有不納糧不當差與官府相¶
對背抗而可以長乆無事終免於誅戮者乎世豈¶
有恃頑樹黨結怨搆&KR0311;刼衆拒捕不伏其&KR0499;而可¶
以長乆無事終免於誅戮者乎就使爾等各有子¶
弟奴僕與爾抗拒背逆若此爾等當何以䖏之夫¶
寧王宸濠挾奸雄之資籍　宗室之𫝑謀為不&KR0100;¶
<pb:KR4e0157_SBCK_012-64b>¶
積十餘年誘聚海内巨冦猾賊動以萬計&KR0108;其財¶
力甲兵之強自以為無敵於天下矣一旦稱亂舉¶
事本院奉　朝廷威令興一旅之師不旬日而破¶
㓕之如虜疋雛爾軰縦頑梗𠒋悍自視以為孰與¶
宸濠吾若聲汝之罪不過令一徧禆領衆數百立¶
虀粉爾軰如機上肉耳顧念爾等皆吾赤子其始¶
本無背叛之謀止因規利爭忿肆惡長奸日迷日¶
䧟遂至於此夫父母之於子豈有必&KR0082;殺之心惟¶
其悖逆亂常之甚将至於覆宗㓕戸不得巳而後¶
<pb:KR4e0157_SBCK_012-65a>¶
置之法苟有改化之機父母之心又未嘗不&KR0082;生¶
全之也前此官府免爾租稅蠲爾債&KR0018;除爾罪名¶
而遂謂爾可以安居復業是終非所以生汝吾今¶
則不然不免爾租賦不蠲爾債負不除爾罪名爾¶
能聼吾言改惡從善惟免爾一死限爾一月之内¶
釋怨觧&KR0311;迯稅者輸其賦負債者償其&KR0033;有罪者¶
伏其&KR0499;吾則待爾如故爾不聼吾言任汝軰自爲¶
之吾心既無不盡吾可以無憾矣爾後無悔¶
　　批江西都司掌管印信¶
<pb:KR4e0157_SBCK_012-65b>¶
㸔得三司各官推舉該衛所掌印僉書等官頗已¶
得宜俱依議仰行按察司将本院原𤼵貯庫印信¶
㸔驗明白照議給領掌管兹當該衛改革之初仍¶
行各官務在圖新更如端本澄源共惟同心同徳¶
之美以立可乆可大之規不獨顯功業於當時必¶
&KR0082;垂模範於来裔上不負　廟堂之特選而下可¶
副諸司之舉任其或庸碌浮沉甚至欺公剥下豈¶
徒敗其身名亦難免於刑憲其餘空閒各官觀其¶
才識皆可器使但以闕少人多未及盡用各官惟¶
<pb:KR4e0157_SBCK_012-66a>¶
務持身勵志藏器待時但恐見用而無才勿慮有¶
才而未用若果囊中之錐無不脫潁而出毋謂上¶
人不知輙自頽靡是乃自棄非人棄汝矣俱仰備¶
行各官查照施行¶
　　牌行崇義縣查行十家牌法¶
㸔得新開崇義縣治雖經本院委官緝理經畫大¶
畧規模已具終是草創之初經制未習該縣官員¶
若不假以威權聼其從宜整理則招徕安習之功¶
亦未可責效除行守廵兵備等衙門外牌仰知縣¶
<pb:KR4e0157_SBCK_012-66b>¶
陳瓉上𦂳前去該縣首照十家牌諭查審編排連¶
屬其形𫝑輯睦其鄰里務要治官如家愛民如子¶
一應詞訟差徭錢糧學校等項俱聼因時就事従¶
宜區䖏應申請者申請應興革者興革務在畜衆¶
安民不必牽制文法大抵風土習尚雖或有異而¶
天理民&KR0212;則無不同若使為縣官者果能殚其心¶
力悉其聰明致其惻怛愛民之誠盡其撫輯敎飬¶
之道雖在蠻貊無不可化况此中土郡縣之區向¶
附新民本多善𩔖我能愛之如子彼亦焉有不愛¶
<pb:KR4e0157_SBCK_012-67a>¶
我如父者乎夫仁慈以惠良善刑罰以鋤𠒋暴固¶
亦為政之大端若此新民之中及各縣分割都圖¶
人戸果有頑梗強横不服政化者即仰遵照本院¶
欽奉　勑諭事理具由申請即行擒拏治以軍法¶
毋容縱恣益長刁頑¶
　　牌諭都指揮馮勲等振旅還師¶
牌諭都指揮馮勲通判林寛典史徐誠等本月二¶
十一日據知縣熊价所禀己知安義叛賊畧平所¶
漏無㡬俟餘黨一盡各官即行振旅而還就将所¶
<pb:KR4e0157_SBCK_012-67b>¶
擒叛賊通行牢固綁縛分領觧赴軍門各官在途¶
務要肅整行伍申嚴紀律禁緝軍兵不得犯人一¶
草一木今差叅隨官詹明賫執各官原領　令旗¶
令牌監軍而回但有違令侵擾於人者即行斬首¶
示衆其&KR0108;命當先被殺&KR0013;傷義勇之士及𫉬功人¶
役各官務要從公從實開報以憑優恤給賞不得¶
互分彼此輒有偏私輕重但能推功讓羙者勤勞¶
雖微亦在褒賞若有爭功專利者功蹟雖茂亦從¶
擯抑其奉新兵快徃年從征多犯禁令令既効有¶
<pb:KR4e0157_SBCK_012-68a>¶
勤勞尤宜保全始終毋蹈前非自取軍法重罪知¶
縣熊价不必觧賊且可在縣撫安&KR0013;擾軍民令各¶
安居樂業既行申嚴十家牌諭互相保障仍量留¶
九姓義勇分班守縣候事體定帖以漸散回¶
　　批瑞州知府告病申¶
㸔得知府胡堯元始以忠義興討賊之功&KR0071;以剛¶
果著及民之政雖𫉬上之誠或有未孚而守身之¶
節初無可議據申告病情由亦似意有所為大抵¶
能絜矩者必推已及人當大任者在動心&KR0216;性仰¶
<pb:KR4e0157_SBCK_012-68b>¶
布政司即行本官照舊盡心管理府事毋因一朝¶
之忿遂忘三反之功事如過激&KR0082;抗彌卑理苟不¶
渝雖屈匪辱此繳¶
　　賑恤水災牌¶
㩀南康建昌撫州宜黄等縣申稱非常水災乞賜¶
大施賑恤急救生靈流移等情㸔得撗水非常下¶
民昬墊實可傷憫但計府縣所積無多實難溥賑¶
其地方被水既廣而民困朝不謀夕若候查實報¶
名造冊給散未免曠日遲乆反生冒濫已行二府¶
<pb:KR4e0157_SBCK_012-69a>¶
各委佐貳官及行所屬&KR0013;水各縣掌印等官用船¶
裝載榖米分投親至&KR0013;水鄊村驗果貧難下戸就¶
便量行賑給為照南昌所屬水災&KR0057;劇但居民稠¶
雜數多頑梗若賑給之時非守廵臨督於上或致¶
騰踴紛爭為此仰分守廵南昌官吏即便分督該¶
府縣官於預備倉内米榖用船裝運親至&KR0013;水鄉¶
村不必&KR0045;言賑饑專以踏勘水災為事其間驗有¶
貧難下户就便量給升斗暫救目前之急給過人¶
户畧記姓名數目完報查考不必造冊擾害所至¶
<pb:KR4e0157_SBCK_012-69b>¶
之地就督各官申嚴十家牌諭通加撫慰開導令¶
各相安相恤仍督各官俱要視民如子務施實恵¶
不得虚文搪塞徒費錢糧無救民患取罪不便¶
　　仰湖廣布按二司優恤冀元亨家屬¶
照得湖廣常徳府武陵縣舉人冀元亨忠信之行¶
孚於遠邇云云巳經備咨六部院寺等衙門詳辦¶
去後今照冀元亨該科道等官交章申暴各該官¶
司辦無干碍先巳釋放不期復染瘧痢身故該部¶
司屬官貟及京師賢士大夫莫不痛悼相與資給¶
<pb:KR4e0157_SBCK_012-70a>¶
衣棺本院亦已具舟差人扶柩歸葬但恐本生原¶
藉官司一時未知詳悉仍将家屬覊監未免枉受¶
淹禁除将本生節義另行具本奏　請褒錄外擬¶
合通行為此牌仰抄案囬司即行常徳府速将舉¶
人冀元亨家屬通行釋放財産等項亦就查明給¶
還收管仍将本生妻子特加優恤使奸人知事乆¶
論定之公而善𩔗無作徳降殃之惑其於民風士¶
習不為無&KR0024;矣¶
　　批江西按察司故官水手呈¶
<pb:KR4e0157_SBCK_012-70b>¶
㸔得僉事李素䖏心和易居官淸諥生既無以為¶
家死復無以為殮寡妻弱妾旅櫬萬里死䘮之哀¶
實倍恒情該司議&KR0082;加撥長夫水手護送非獨僚¶
友之情實亦惇亷周急之義准議行令各府僉撥¶
長夫水手照例起關差人䕶送還鄊¶
　　仰南康府勸留敎授蔡宗兖¶
據南康府儒學中㸔得敎授蔡宗兖徳任師儒心¶
存孝義今方奉慈母而行正可樂英才之化况職¶
主白鹿當宋儒倡道之區勝據匡廬又昔賢棲隱¶
<pb:KR4e0157_SBCK_012-71a>¶
之地偶有親疾自可将調輙興掛&KR0227;之請似違奉¶
檄之心仰布政司備行南康府掌印官以禮勸留¶
仍與&KR0113;葺學宮供給薪水稍厚飬賢之禮以見崇¶
儒之意&KR0819;¶
　　批江西布政司禮送致仕官呈¶
據江西布政司呈查勘新建知縣李時告送僉事¶
李素䘮歸雲南任内無礙縁由㸔得知縣李時所¶
呈量才能而如止已見恬退之節因友䘮而求去¶
&KR0057;見交&KR0105;之敦既經查勘明白亦合遂其髙致仰¶
<pb:KR4e0157_SBCK_012-71b>¶
司即行該府聼令本官以禮致仕動支無礙官銀¶
置備綵帳羊酒從厚送餞加撥長夫水手資送還¶
郷該司仍将本官致仕縁由行原籍官司用彰行¶
&KR0105;之羙以為風俗之勸繳¶
王文成公全書卷之十七終¶
<pb:KR4e0157_SBCK_012-72a>¶
#+PROPERTY: JUAN 12
#+PROPERTY: FILE SB04n0437-029王文成公全書文錄續編-卷第二十九.
<pb:KR4e0157_SBCK_012-1a>¶
王文成公全書卷之二十九¶
續編(四/序)¶
　是卷師作扵弘治&KR0004;年筮仕之始也自題其¶
　　稿曰上國逰洪葺師錄自辛巳以後文字𨤲¶
　爲正錄已前文字則間採外集而不全錄者¶
　盖師學静入于陽明洞得悟于龍塲大徹于¶
　　征寧藩多難殷憂動忍增益學益徹則立教¶
　　益簡易故一切應酬諸作多不彚入是卷已¶
　廢閣逸稿中乆矣茲刻續錄復檢讀之見師¶
<pb:KR4e0157_SBCK_012-1b>¶
　　天禀夙悟如玉岀璞雖未就追&KR0355;而闇闇内¶
　　光因嘆師禀夙智&KR0002;無學問之全功則逆其¶
　　𫠦造當只止此使學者智不及師肯加學問¶
　　之全功則其造詣日精當亦莫禦&KR0002;智過扵¶
　　師而功不及師則終無𫠦造自&KR0018;其質者多¶
　　矣乃復取而刻之俾讀師全錄者聞道貴得¶
　　真修徒恃其質無益也嘉靖辛酉德洪百拜¶
　　識¶
　　鴻泥集序¶
<pb:KR4e0157_SBCK_012-2a>¶
鴻泥集十有三卷燕居集八卷半閒龍先生之作¶
也其子僉憲君致仁將刻諸梓而屬其序於守仁¶
曰斯將來之事也然吾家君老矣及見其言之傳¶
焉庻以悦其心吾子以為是傳乎守仁曰是非𫠦¶
論也孝子之事親也求悅其心志耳目惟無可𦤺¶
力無弗盡焉况其言語文辭精神之𫠦存非獨意¶
玩手澤之餘其得而忽也旣思永其年又思永其¶
名篤愛無已也將務悅其親寧是之與論乎君曰¶
雖然吾子言之守仁曰是乃𫠦以自盡者夫必其¶
<pb:KR4e0157_SBCK_012-2b>¶
弗傳也斯㡬扵不仁必其傳之也斯(幾/扵)不知其傳¶
也屬之巳其傳之弗傳之也屬之人姑務其屬之¶
已也已君曰雖然吾子必言之守仁曰繪事之詩¶
不入扵風雅孺子之歌見稱扵孔孟然則古之人¶
其可傳而弗傳者多矣不冀傳而傳之者有矣抑¶
傳與不傳之間乎昔馬談之史其傳也遷成之班¶
彪之文其傳也固述之衛武公老矣而有抑之戒¶
盖有道矣夫子删詩列之大雅以訓扵世吾聞先¶
生年八十而愽學匪&KR0520;不忘乎警惕又嘗數述六¶
<pb:KR4e0157_SBCK_012-3a>¶
經宋儒之緒論其扵道也有聞矣其扵言也足訓¶
矣𦤺仁又尊顯而張大之將益興起乎道德而發¶
揮乎事業&KR0002;泉之逹其放諸海不可限而量是集¶
也其殆有傳乎𦤺仁起拜曰是足以為家君夀矣¶
霓也敢忘吾子之規遂書之為敘¶
　　澹然子序(有詩)¶
澹然子四易其號其始曰凝秀次曰完齋又次曰¶
友葵最後為澹然子陽眀子南遷遇於瀟湘之上¶
而語之故且屬詩焉詩而敘之其言曰人天地之¶
<pb:KR4e0157_SBCK_012-3b>¶
心而五行之秀也凝則形而生散則游而變道之¶
不凝雖生猶變反身而誠而道凝矣故首之以凝¶
秀道凝扵已是為率性率性而人道全斯之謂完¶
故次之完齋齋完者盡已之性也盡已之性而後¶
&KR0014;盡人之性盡萬物之性至扵草木至矣葵草木¶
之㣲者也故次之以友葵友葵同扵物也内盡扵¶
已而外同乎物則一矣一則脗然而天游混然而¶
神化同歸而殊途一𦤺而百慮天下何思何慮矣¶
故次之以澹然子終焉或曰陽眀子之言倫矣而¶
<pb:KR4e0157_SBCK_012-4a>¶
非澹然子之意也澹然之意玄矣而非陽明子之¶
言也陽明子聞之曰其然豈其然乎書之以質扵¶
澹然子澹然子世𫠦謂滇南趙先生者也詩曰¶
兩端妙闔闢五運無留停藐然覆載内真精諒斯¶
凝雞犬一馳放散失随飄零惺惺日收歛𦤺曲乃¶
明誠¶
明誠為無忝無忝斯全歸深淵春冰薄千鈞一絲¶
㣲膚髪尚如此天命焉可違參乎吾與爾免矣幸¶
無&KR0635;¶
<pb:KR4e0157_SBCK_012-4b>¶
人物各有禀理同氣乃殊曰殊非有二一本分澄¶
淤志氣塞天地萬物皆吾軀炯炯傾陽性葵也吾¶
友于¶
孰葵孰為予友之尚為二大化豈容心繄我亦何¶
意悠㢤澹然子乗化自來去澹然匪㝠然勿忘還¶
勿助¶
　　夀楊母張太孺人序¶
考功主事楊名父之母張太孺人以敏慧貞肅為¶
鄉邑女氏師凢鄉人稱閨閫之良必曰張太孺人¶
<pb:KR4e0157_SBCK_012-5a>¶
而名父亦以孝行聞苟擬人物有才識行&KR0105;無問¶
知不知必首曰名父名父蓋今鄉評士論之公則¶
爾也今年六月太孺人夀六十有七大夫&KR0056;士羙¶
楊氏母子之贒以爲難得舉酒畢賀扵是太孺人¶
之長女&KR0002;婿&KR0025;事扵京師且歸太孺人一旦欣然¶
治装欲與俱南名父帥妻子從親戚百計以留太¶
孺人曰噫小子無庸爾焉自爾舉進士爲令三邑¶
今爲考功前後且十有八年吾䏻一日去爾㢤爾¶
爲令吾見爾岀入以勞民務昕夕不遑而爾無怠¶
<pb:KR4e0157_SBCK_012-5b>¶
容吾知爾之䏻勤然其時監司督扵上&KR0137;爾有𫠦¶
畏也見爾之食貧自守一介不以苟而以色予養¶
吾知爾之&KR0014;㢘然其時方有以賄敗者&KR0137;爾有𫠦¶
懲也見爾毀滛祠崇正道禮先贒之後旌行舉孝¶
拳拳以風俗爲心吾知爾䏻志扵正然其時逺近¶
方以是燁爾&KR0137;以是發聞也自爾入爲部属且五¶
年庶㡬得以自由而爾食忘味&KR0397;忘𥧌雞鳴而作¶
&KR0049;予&KR0397;而岀朝扵　上疾風甚雨雷電晦&KR0661;而未¶
嘗肯以一日休予然後信爾之誠扵勤身與妻子¶
<pb:KR4e0157_SBCK_012-6a>¶
為清苦而澹然以為樂交天下之士而莫有以苞¶
苴饋遺至予然後信爾之誠扵㢘凡交爾而來者¶
予耳其言非文學道義之相資則　朝廷之政邉¶
徼之務是謀磨礱砥礪惟不及古之人是憂焉予¶
然後信爾之誠志扵正而非有𫠦色取扵其外吾¶
扵是而可以無憂爾也巳且爾弟亦善養吾老矣¶
姻族鄉黨之是懐南歸予樂也名父跽請不已太¶
孺人曰止而獨不聞之夫煦煦焉飲食供奉以為¶
孝而中衡拂之孰與樂親之心而志之養乎名父¶
<pb:KR4e0157_SBCK_012-6b>¶
懼乃不敢請縉紳士夫聞太孺人之言者莫不咨¶
嗟歎息以為雖古文伯子輿之母何以加是扵是¶
相與倡為歌詩以頌太孺人之賢而嘉名父之&KR0014;¶
養某扵名父厚也比而序之¶
　　對菊聮句序¶
職方南署之前有菊數夲閱&KR0010;旣稿李君貽教為¶
正郎于時　天子居亮闇西北方多事自夏徂秋¶
荒頓窘戚菊發其故叢髙及扵垣署花盛開且衰¶
而貽教尚未之知也一日守仁與黃眀甫過貽教¶
<pb:KR4e0157_SBCK_012-7a>¶
語開軒而望始見焉計其時重陽之節旣去之旬¶
有五日相與感時物之變衰歎人事之超忽發為¶
歌詩遂成聮句鬰然而憂深悄然而情隱雖故托¶
辭扵觴咏而沉痛惋悒終有異乎昔之舉酒花前¶
劇飲酣歌陶然而樂者矣古之人謂菊為花之隱¶
逸則菊固惟澗谷巖洞村圃籬落之是宜而以植¶
之簿書案牘之間殆亦昔之𫠦謂吏而隱者歟守¶
仁性僻而野嘗思鹿豕木石之群貽教與眀甫雖¶
各惟利噐䖏劇任而飄然毎有煙霞林壑之想以¶
<pb:KR4e0157_SBCK_012-7b>¶
是人對是菊又當是地嗚呼固宜其重有感也巳¶
　　東曹倡和詩序¶
正德改元之三月兩廣缺總制大臣　朝議以東¶
南方多事其選扵他日宜益慎重扵是湖南熊公¶
由兵部左侍郎且滿九載秩矣擢左都御史以行¶
衆皆以兩廣為東南巨鎮海外諸蠻夷之𫠦向背¶
如得人而委之　天子四方之憂可免二焉雖扵¶
資為屈而以清德厚望選重可知矣然而司馬執¶
兵之樞居中幹旋以運制四外不滋為重歟方其¶
<pb:KR4e0157_SBCK_012-8a>¶
&KR0004;議時亦有以是言者慮非不及而當事者卒以¶
公之節操才望爲辭謂非公不可其意實欲因是¶
而出公扵外也扵是士論閧然以爲非宜然已¶
命下無及矣爲重鎮得贒大臣而撫之　朝議以¶
重舉而公以德升物議顧怏然而不滿也衡物之¶
情以行其私而使人懐不滿焉非夫忘世避俗之¶
士不&KR0014;無憂焉自　命下暨公之行曹属之爲詩¶
以寫其睠留之情者凡&KR0002;干人以前驅之驟發也¶
敘而次之僅十之一&KR0210;公御而投之庸以寄其私¶
<pb:KR4e0157_SBCK_012-8b>¶
焉¶
　　豫軒都先生八十受封序¶
弘治癸亥冬守仁自會稽上天目東&KR0026;扵震澤遇¶
南濠子都玄敬扵吴門遂偕之入玄幕登天平還¶
值大雪次虎丘凢相&KR0025;旬有五日予與南濠子為¶
同年蓋至是而始知其學之無𫠦不窺也歸造其¶
廬𫉬拜其父豫軒先生與予坐而語蓋屯然其&KR0002;¶
避而彚趨也秩然其&KR0002;歛而陽煦也予塪然而心¶
撼焉倐而色慚焉倐而目駭焉亡予之故先生退¶
<pb:KR4e0157_SBCK_012-9a>¶
守仁謂南濠子曰先生殆有道者歟胡為乎色之¶
不存予而德之予薫也南濠子笑而頷之曰然子¶
其知人㢤吾家君扵藝鮮不通而人未嘗見其學¶
也扵道鮮不䆒而人未嘗知其有也夫善之弗彰¶
也則扵子乎避雖然吾家君則甚惡之吾子旣知¶
之也穆其敢隱乎几穆之𫠦見知扵吾子皆吾家¶
君之𫠦弗屑也故鄉之人無聞焉非吾子之粹扵¶
道其寧孰識之夫南濠子之學以該洽聞四方之¶
學者莫不誦南濠子之名而莫有知其學之岀自¶
<pb:KR4e0157_SBCK_012-9b>¶
先生者先生之學南濠子之𫠦未&KR0014;盡而其鄉人¶
曾莫知之古𫠦謂潜世之士㢤彼且落其榮而核¶
之存彼且固靈株而塞其兊彼且&KR0013;&KR0260;而懐玉離¶
形迹遁聲華而以為知己者累孰比比焉跡形骸¶
而求之其逺㢤今年先生夀八十神完而氣全齒¶
髪無𫠦變八月甲寅　天子崇徽號扵兩宫推恩¶
臣下扵是南濠子方為冬官主事得&KR0013;異數封先¶
生如其官同年之任扵京者羙先生之髙夀樂南¶
濠子之𫉬榮其親也集而賀之夫樂夀康寧世之¶
<pb:KR4e0157_SBCK_012-10a>¶
𫠦慕而予不敢以為先生侈章服華寵世之𫠦同¶
貴而予不敢以為先生榮南濠子以予言𦤺之先¶
生亦且以予為知言乎乙丑十月序¶
　　送黃敬夫先生僉憲廣西序¶
古之仕者將以行其道今之仕者將以利其身將¶
以行其道故䏻不以險夷得䘮動其心而惟道之¶
行否為休戚利其身故懐土偷安見利而趨見難¶
而懼非古今之性爾殊也其𫠦以養扵平日者之¶
不同而觀夫天下者之逹與不逹耳吾邑黃君敬¶
<pb:KR4e0157_SBCK_012-10b>¶
夫以刑部員外郎擢廣西按察僉事廣西天下之¶
西南徼也地卑濕而土踈薄接境扵諸島蠻夷瘴¶
癘欝蒸之氣朝夕瀰茫不常睹日月山獞海獠非¶
時&KR0060;發鳥妖蛇毒之患在在而有固今仕者之𫠦¶
懼而避焉者也然予以為中原固天下之樂土人¶
之𫠦趨而聚居者然中原之民至今不加多而嶺¶
廣之民至今不加少何㢤中原之民其始非必盡¶
皆中原者也固有従嶺廣而遷居之者矣嶺廣之¶
民其始非必盡皆嶺廣者也固有從中原而遷居¶
<pb:KR4e0157_SBCK_012-11a>¶
之者矣乆而安焉習而便焉父兄宗族之𫠦居親¶
戚墳墓之𫠦在自不䏻一日捨此而他也古之君¶
子惟知天下之情不異扵一鄉一鄉之情不異扵¶
一家而家之情不異扵吾之一身故視其家之尊¶
卑長㓜猶家之視身也視天下之尊卑長㓜猶鄉¶
之視家也是以安土樂天而無入不自得後之人¶
視其兄之扵已固已有間則又何怪其險夷之異¶
趨而利害之殊節也㢤今仕扵世而䏻以行道為¶
心求古人之意以逹&KR0026;夫天下則嶺廣雖逺固其¶
<pb:KR4e0157_SBCK_012-11b>¶
鄉閭嶺廣之民皆其子弟郡邑城郭皆其父兄宗¶
族之𫠦居山川道里皆其親戚墳墓之𫠦在而嶺¶
廣之民亦將視我為父兄以我為親戚雍雍愛戴¶
相眷戀而不忍去况以為懼而避之耶敬夫吾邑¶
之英也㓜居扵鄉鄉之人無不敬愛長徙扵南畿¶
之六合六合之人敬而愛之猶吾鄉也及舉進士¶
宰新鄭新鄭之民曰吾父兄也入為冬官主事岀¶
治水扵山東改秋官主事擢貟外郎僚宷曰吾兄¶
弟也盖自居扵鄉以至扵今經歷且十餘地而人¶
<pb:KR4e0157_SBCK_012-12a>¶
之敬愛之如一日君亦自為童子以至扵為今官¶
經歷且八九職而其𫠦以待人愛衆者恒如一家¶
今之擢廣西也人咸以君之贒宜需用扵内不當¶
任逺地君曰吾則不贒使或贒也乃𫠦以宜扵逺¶
嗚呼&KR0002;君者可不謂之志扵行道素養逹觀而有¶
古人之風也歟夫志扵為利雖欲其政之善不可¶
得也志扵行道雖欲其政之不善亦不可得也以¶
君之𫠦志雖未有𫠦見吾猶信其䏻也况其赫燁¶
之聲奇偉之績乆熟扵人人之耳目則吾扵君之¶
<pb:KR4e0157_SBCK_012-12b>¶
行也頌其𫠦難而易者見矣¶
　　性天卷詩序¶
錫之崇安寺有浮屠浄覺者扁其居曰性天因地¶
官秦君國聲而請序於予予不知浄覺顧國聲端¶
人也而浄覺托焉且嘗避𫠦居以延國聲誦讀其¶
間此其為人必有可與言者矣然性天旣非浄覺¶
之𫠦及而性與天又孔子之𫠦罕言子貢之𫠦未¶
聞則吾亦豈易言㢤吾聞浮屠氏以寂㓕為宗其¶
教務抵扵木稿&KR0069;死影絶迹㓕之境以為空幻則¶
<pb:KR4e0157_SBCK_012-13a>¶
净覺𫠦謂性天云者意如此乎浄覺旣巳習聞而¶
復予請焉其中必有願也吾不可復以此而瀆告¶
之姑試與浄覺&KR0026;扵天地之間以求𫠦謂性與天¶
者而論之則凡赫然而明&KR0963;然而生訇然而驚油¶
然而興凡蕩前擁後迎盻而接眒者何適而非此¶
也㢤今夫水之生也潤以下木之生也植以上性¶
也而莫知其然之妙水與木不與焉則天也激之¶
而使行扵山顛之上而反培其末是豈水與木之¶
性㢤其奔決而仆天固非其天矣人之生入而父¶
<pb:KR4e0157_SBCK_012-13b>¶
子夫婦兄弟岀而君臣長㓜朋友豈非順其性以¶
全其天而已耶聖人立之以紀綱行之以禮樂使¶
天下之過弗及焉者皆扵是乎取中曰此天之𫠦¶
以與我我之𫠦以為性云耳不如是不足以為人¶
是謂䘮其性而失其天而况扵絶父子屏夫婦逸¶
而去之耶吾儒之𫠦謂性與天者如是而已矣&KR0002;¶
曰性天之流行云則吾又何敢躐以䙝浄覺乎㢤¶
夫知而弗以告謂之不仁告之而躐其等謂之誣¶
知而不為焉者謂之惑吾不敢自䧟扵誣與不仁¶
<pb:KR4e0157_SBCK_012-14a>¶
&KR0026;浄覺之𫠦與與其𫠦以請亦豈終惑者邪旣以¶
復國聲之請遂書扵其卷¶
　　送陳懐文尹寧都序¶
木之産扵鄧林者無棄材馬之岀扵渥洼者無凡¶
足非物性之有異其種𩔖土地使然也剡溪自昔¶
稱多贒而陳氏之居剡者尤為特盛其先有諱過¶
者仕宋為侍御史子&KR0716;由進士為少詹士匡之四¶
世孫聖登進士判䖏州子頥徵著作頥子國光元¶
進士官大理&KR0056;光姪彦範為越州路總管至懐文¶
<pb:KR4e0157_SBCK_012-14b>¶
之兄尭由鄉進士掌教濮州弟璟蜀府右長史珂¶
進士刑曹主事衣冠文物輝映後先豈非人之𫠦¶
謂鄧林渥洼者乎宜必有&KR0347;奇之材絶逸之足干¶
青雲而躡風電者出乎其間矣懐文始與予同舉¶
扵鄉望其色而異耳其言而驚求其世則陳氏之¶
産也曰嘻異㢤土地則爾他時柱廊廟而致千里¶
者非彼也歟旣而匠石靡經伯樂不遇遂復困寂¶
寞而伏塩車者十有五年斯則有司之不明扵懐¶
文固無病也今年赴選銓曹授尹江西之寕都夫¶
<pb:KR4e0157_SBCK_012-15a>¶
以懐文合抱之具此宜無適而不可顧寕都百里¶
之地吾恐懐文之驥足有𫠦不展也然而行逺之¶
邇登髙之卑自今日始矣則如予之好扵懐文者¶
扵其行&KR0014;無言乎贈之詩曰矯矯千金駿欝欝披¶
雲枝跑風拖雷電梁棟惟其宜寒林棲落日暮色¶
江天巵元龍湖海士客衣風塵緇牛刀試花縣鳴¶
琹坐無為清濯廬山雲心事良獨奇悠悠西江水¶
别懐諒如斯¶
　　送駱藴良潮州太守序¶
<pb:KR4e0157_SBCK_012-15b>¶
昔韓退之為潮州刺史其詩文間亦有述潮之土¶
風物産者大抵謂潮為瘴毒﨑險之鄉而海南帥¶
孔戣又以潮州小祿薄特給退之錢千十百周其¶
闕乏則潮盖亦邉海一窮州耳今之嶺南諸郡以¶
饒足稱則必以潮為首舉甚至以為雖江淮財賦¶
之地亦且有𫠦不及豈潮之土地嗇扵古而今有¶
𫠦豐抑退之貶謫之後其言不無激扵不平而有¶
𫠦過也退之為刑部侍郎諌迎佛骨天子大怒必¶
欲置之死裴度崔群軰為解始得貶潮州則潮在¶
<pb:KR4e0157_SBCK_012-16a>¶
當時不得為羙地亦畧可見今之𫠦稱則又可以¶
身至而目擊固非出扵妄傳特其地之不同扵古¶
則要為有自也予嘗謂牧守之治郡譬之農夫之¶
治田農夫上田一&KR0010;不治則半收再&KR0010;不治則無¶
食三嵗不治則化為蕪莾而比扵瓦礫茍盡樹藝¶
之方而勤耕耨之節則下田之收與上等江淮故¶
稱富庻當其兵荒之際凋殘廢瘠固宜有之乃今¶
重熈累洽之日而其民徃徃有不堪之嘆豈非以¶
其俗素習扵奢逸而上之人又&KR0025;而重歛繁役之¶
<pb:KR4e0157_SBCK_012-16b>¶
刓剝環四面而集則雖有良守牧亦一暴十寒其¶
為生也無㡬矣潮地岸大海積無饒富之名其民¶
貢賦之外皆得以各安地利業儉朴而又得守牧¶
如退之李德&KR0073;陳堯佐之徒相望而撫掬梳摩之¶
𫠦以積有今日之盛實始扵此邇十餘年來富盛¶
之聲旣&KR0045;則其𫝑不䏻乆而無動有司者又將顧¶
而之焉則吾恐今日之潮復為他時之江淮其甚¶
可念也今年潮知府貟缺諸暨駱公藴良以左府¶
經歷擢是任以徃公嘗守安陸至今以富足號遂¶
<pb:KR4e0157_SBCK_012-17a>¶
用是建重屏其地繼後循其迹而治之者率多有¶
聲聞及入經歷左府都督事兵府政清自府帥下¶
迨幕属軍吏禮敬畏戴不謀而同其扵潮州也以¶
其治安陸者治之而又𫉬夫上下之心如今日之¶
在兵府將有為而無不&KR0025;有革而無不𦗟政績之¶
羙又果足為後來者之𫠦遵守則潮之富足將終¶
保扵無恙而一郡民神為有福矣夫為　天子延¶
一郡之福功豈小乎㢤推是以進他日𫠦成其又¶
可論公僚友李載暘軰請言導公行予素知公之¶
<pb:KR4e0157_SBCK_012-17b>¶
心且稔其才自度無足為贈者為潮民慶之以酒¶
而頌之以此言¶
　　髙平縣志序¶
髙平志者髙平之山川土田風俗物産無不志焉¶
曰髙平則其地之𫠦有皆舉之矣禹貢職方之述¶
巳不可尚漢以來地理郡國志方輿勝覽山海經¶
之屬&KR0137;畧而多漏&KR0137;誕而不經其間固巳不䏻無¶
憾惟我　朝之一統志則其綱簡扵禹貢而無遺¶
其目詳扵職方而不冗然其規模宏大濶畧實為¶
<pb:KR4e0157_SBCK_012-18a>¶
天下萬世而作則王者事也&KR0002;夫州縣之志固又¶
有司者之職其亦可緩乎弘治乙卯慈谿楊君明¶
甫令澤之高平發號出令民旣悦服乃行田野進¶
父老詢邑之故將以&KR0113;廢舉墜而邑舊無志無𫠦¶
於考明甫嘅然太息曰此大闕責在我遂廣詢愽¶
採搜秘闕疑旁援直㩀輔之以已見遵一統志凡¶
例總其要節而属筆扵司訓李英不踰月編成於¶
是繁劇紛沓之中不見聲色而數千載散亂淪落¶
之事棄廢磨㓕之迹燦然復完明甫退然&KR0002;無與¶
<pb:KR4e0157_SBCK_012-18b>¶
也邑之人士動容相慶駭其昔𫠦未聞者之忽睹¶
而喜其今𫠦將泯者之復明也走京師請予序予¶
惟髙平即古長平戰國時秦白起攻趙坑降卒四¶
十萬扵此至今天下寃之故自為童子即知有長¶
平慷&KR0099;好奇之士思一至其地以吊千古不平之¶
恨而不可得或時考圖志以求其山川形𫝑扵彷¶
彿間予嘗思睹其志以為逺莫𦤺之不謂其無有¶
也盖嘗意論趙人以四十萬俯首降秦而秦卒坑¶
之了無哀恤顧忌秦之毒虐固巳不容誅而當時¶
<pb:KR4e0157_SBCK_012-19a>¶
諸侯其先亦自有以取此者夫先王建國分野皆¶
有一定之規畫經制如今𫠦謂志書之𩔖者以紀¶
其山川之險夷封&KR0416;之廣狹土田之饒瘠貢賦之¶
多寡俗之𫠦宜地之𫠦産井然有方俾有國者之¶
子孫世守之不得以已意有𫠦增損取予夫然後¶
講信修睦各保其先世之𫠦有而不敢冐法制以¶
相侵陵戰國之君惡其害已不得騁無厭之欲也¶
而皆去其籍扵是強陵弱衆暴寡兼并僣&KR0060;先王¶
之法制蕩然無考而奸雄遂不復有𫠦忌憚故秦¶
<pb:KR4e0157_SBCK_012-19b>¶
敢至扵此然則七國之亡實由文獻不足證而先¶
王之法制無存也典籍圖志之𫠦關其不大㢤今¶
天下一統　皇化周流州縣之吏不過具文書計¶
歲月而以贅痝之物視圖志不知𫠦以宜其民因¶
其俗以興𣻉&KR0024;弊者必扵志焉是頼則固王政之¶
首務也今夫一家且必有譜而後可齊而况扵州¶
縣天下之大州縣之積也州縣無不治則天下治¶
矣明甫之獨䏻汲汲扵此其𫠦見不亦逺乎明甫¶
學愽而才優其為政㢘明毁&KR0075;祠興社學㪟倫厚¶
<pb:KR4e0157_SBCK_012-20a>¶
俗扶弱鋤強實皆可書之扵志以為後法而明甫¶
謙讓不自有也故予為序其畧於此使後之續志¶
者考而書焉¶
　　送李柳州序¶
柳州去京師七千餘里在五嶺之南嶺南之州大¶
抵多卑濕瘴癘其風土雜夷從自昔與中原不𩔖¶
唐宋之世地盡荒服吏其土者或未必盡皆以譴¶
謫而以譴謫至者居多士之立朝意氣激軋與時¶
抵忤不容扵儕衆扵是相與擯斥必𦤺之逺地故¶
<pb:KR4e0157_SBCK_012-20b>¶
以譴謫而至者&KR0137;未必盡皆贒士君子而贒士君¶
子居多予嘗論賢士君子扵平時随事就功要亦¶
與人無異至扵䖏困約之鄉而志愈勵節益堅然¶
後心跡與時俗相去逺甚然則非必賢士君子而¶
後至其地至其地而後見贒士君子也唐之時柳¶
宗元岀為柳州刺史劉蕡斥為柳州司户蕡之忠¶
義旣已不待言宗元之岀始雖有以自取及其至¶
柳而以禮教治民砥礪&KR0108;發卓然遂有聞扵世古¶
人云庸玉女扵成也其不信已夫自是寓逰其地¶
<pb:KR4e0157_SBCK_012-21a>¶
&KR0002;范祖禹張廷堅孫覿髙穎劉洪道胡夢昱軰皆¶
忠贒剛直之士後先相繼不絶故柳雖非中土至¶
其地者率多贒士是以習與化移而衣冠文物蔚¶
然為禮義之&KR0022;我　皇明重熈累洽無間邇遐世¶
和時㤗瘴癘不興財貨𫠦岀盡扵東南扵是遂為¶
嶺南甲郡　朝廷必擇㢘&KR0014;以任之則今日之柳¶
州固已非唐宋之柳州而今日之官其土者豈惟¶
非昔之比其為重且專亦較然矣弘治丙辰柳州¶
知府貟缺内江李君&KR0022;輔自地官正郎膺　命以¶
<pb:KR4e0157_SBCK_012-21b>¶
徃人皆以&KR0022;輔居地官十餘年綽有&KR0014;聲為縉紳¶
𫠦稱許不當逺去萬里外予於&KR0022;輔知我也亦豈¶
不惜其逺别顧&KR0022;輔居地官上曹著㢘聲有&KR0014;績¶
徐速自如&KR0278;㳺榮樂之地皆非人𫠦甚難人亦不¶
甚為&KR0022;輔屈不知其中之𫠦存今而間關數千里¶
䖏險僻難為之地得以試其堅白扵磨涅則&KR0022;輔¶
之節操志慮庻㡬盡白扵人人而任重道逺真可¶
以無&KR0018;今日縉紳之期望豈不羙㢤夫𫠦䖏冐艱¶
險之名而節操有相形之羙以不滿人之望加之¶
<pb:KR4e0157_SBCK_012-22a>¶
以不自滿之心吾扵&KR0022;輔之行𫠦以獨欣然而私¶
喜也¶
　　送吕丕文先生少尹京丞序¶
昔蕭望之為諌議大夫天子以望之議論有餘才¶
任宰相將&KR0026;以郡事而望之堅欲拾遺左右後竟¶
岀試三輔至元帝之世而望之遂稱贒相焉古之¶
英君其將任是人也旣已納其言又必考其行將¶
欲委以重則必老其才𫠦以用無不當而功無不¶
成&KR0002;漢宣者史稱其綜核名實盖亦不為虗語矣¶
<pb:KR4e0157_SBCK_012-22b>¶
新昌吕公丕文以禮科都給事中擢少尹南京兆¶
給事諌官也京兆三輔之首也以給事試京兆是¶
諌官試三輔也是其先後名爵之偶同扵望之非¶
徒以寵直道而開讜言固亦㣲示其意扵其間耳¶
吕公以純篤之學忠貞之行自甲辰進士為諌官¶
十餘年其𫠦論扵　朝而建明者何如也致于¶
上而替可否者何如也聲光在人公道在天下¶
聖天子詢事考言方欲𦤺股肱之良以希唐虞之¶
盛耳目之司顧獨不重㢤然則公京兆之擢固將¶
<pb:KR4e0157_SBCK_012-23a>¶
以信其夙𫠦言者扵今日而須其大用扵他時也¶
其𫠦以贒而試之有符扵漢宣之扵望之而其𫠦¶
將信而任之則吾又知其决非彼&KR0002;而已也君行¶
矣旣巳審　上意之𫠦在公&KR0056;大夫士傾耳維新¶
之政以劵其𫠦言且謂日需其效以俟庸也其得¶
無念扵斯行乎㢤學士謝公&KR1200;與公有同舉同鄉¶
之好飮以餞之謂某也宜𦤺以言予惟君之文學¶
政事扵平常旣巳信其必然知言之弗&KR0014;毫末加¶
也而超擢之榮又不屑為時俗道&KR0002;夫名譽之羙¶
<pb:KR4e0157_SBCK_012-23b>¶
期俟之盛則固君之𫠦宜副而實諸公飮餞之情¶
也故比而序之以為贈¶
　　慶吕素菴先生封知州序¶
朝廷褒德顯功因其子以及其親斯固人情事理¶
之𫠦宜然盖亦𫠦謂忠厚之至也然舊制京官三¶
載舉得推恩而州縣之職非至扵數載之外屢為¶
其上官𫠦薦揚則終不可幸而𦤺故京官之淂推¶
恩非必其皆有奇績異䏻者苟得及乎三載皆可¶
以坐而有之州縣之職非必其皆無奇績異&KR0014;苟¶
<pb:KR4e0157_SBCK_012-24a>¶
其人事之不齊得扵民矣而不𫉬乎上信扵已矣¶
而未孚扵人百有一不如式則有司者以例䋲之¶
雖累方岳欲推恩如其京官之三載者焉不可得¶
也夫父母之𫠦以教養其子而望其榮顯夫我者¶
豈有異情㢤人子之𫠦以報扵其親以求樂其心¶
志者豈有異情㢤及其同為王臣而其乆近難易¶
相去懸絶如此豈不益令人重内而輕外也夫惟¶
其難&KR0002;此其乆&KR0002;此而後䏻有𫠦成就故其教子¶
之榮顯親之志亦因之而有盛於彼皆扵此見焉¶
<pb:KR4e0157_SBCK_012-24b>¶
浙之新昌有隱君子曰素菴吕公者今刑部貟外¶
郎中原之父也自㓜有㓗操髙其道不肯為世用¶
優㳺煙壑專意教其子使之盡學夫修已治人之¶
方凡其𫠦欲為而不及為者皆一以付之曰吾不¶
&KR0014;有&KR0024;扵時不可使吾子復為獨善者學成使之¶
仕成化庚子中原遂領鄉薦與家君實同登焉甲¶
辰舉進士出守石州石故號難治中原至即除舊¶
令之不便扵民者布教條為約束以其素𫠦習扵¶
家庭者坐而治之民皆靡然而&KR0025;翕然而起士夫¶
<pb:KR4e0157_SBCK_012-25a>¶
之騰扵議者部使之&KR0045;薦者曰某㢘吏某勤吏某¶
才而有䏻某贒而多智必皆扵中原是歸焉有司¶
奉舊典推原中原厥績𫠦自而公之𫠦以訓誨其¶
子之功為大　天子下制褒&KR0045;封公為奉直大夫¶
配某氏封宜人以寵榮之鄉士夫皆曰子為京職¶
而䏻克享褒封者于今皆爾此不足甚異公之教¶
其子為其難而獨&KR0014;易其𫉬此則不可以無賀扵¶
是李君軰皆為詩歌而來属予言予惟天下之事¶
其得之也不難則其失之也必易其積之也不乆¶
<pb:KR4e0157_SBCK_012-25b>¶
則其發之也必不宏今夫松栢之拂穹霄而擊車¶
輪也其始盖亦必有蔽扵&KR0382;蒿而厄扵牛羊以䏻¶
有成立公之先世自文惠公以來相業吏治世濟¶
其羙固宜食報扵其後矣而不食以鍾扵公公之¶
道自足以顯扵時矣而不顯以𦤺扵其子且復根¶
盤節錯而中為之䖏焉乃有𫠦𫉬是豈非𫠦謂積¶
之乆而得之難者歟則其他日𫠦發之宏大其子¶
之陟公&KR0056;而樹勲業身享遐齡以永天祿扵無窮¶
盖未足以盡也然則公之可賀者在此而不專在¶
<pb:KR4e0157_SBCK_012-26a>¶
扵彼某也敢贅言之¶
　　賀監察御史姚&KR0063;隆考績推　恩序¶
御史姚君應隆監察江西道之三年冢宰考其績¶
有成以㝡上扵是　天子進君階文林郎遂下¶
制封君父坡隣公如君之階君母某氏為孺人及¶
君之配某氏扵是僚友畢賀謂某尤厚扵君属之¶
𦤺𫠦以賀之意某曰應隆之㓜而學之也坡隣公¶
之𫠦以望之者何將不在扵樹功植名以光大其¶
門閭已乎坡隣公之教之而應隆之𫠦以自期之¶
<pb:KR4e0157_SBCK_012-26b>¶
者何將不在扵顯&KR0045;其𫠦生以不&KR0018;其𫠦學巳乎¶
然此亦甚難矣銖銖而積之皓首而無成者加半¶
焉幸而有成得及其富盛之年以自奮扵崇赫之¶
地者㡬人是㡬人者之中方起而躓半途而廢垂¶
成而毀者又徃徃有之可不謂之難乎應隆年二¶
十一而歌鹿鳴扵鄉明年遂舉進士由郎官陟司¶
天子耳目謂非富盛之年以自&KR0108;扵崇赫之地不¶
可也英聲發扵新喻休光著扵沛邑而風裁振扵¶
朝署三年之間遂得以成績&KR0013;　天子之寵光扵¶
<pb:KR4e0157_SBCK_012-27a>¶
其父母謂非樹功植名以光大其門閭而顯&KR0045;其¶
𫠦生不可也坡隣之𫠦望應隆之𫠦自期扵今日¶
而兩有不&KR0018;焉某也請以是為賀雖然君子之成¶
身也不惟其外惟其中其事親也不惟其文惟其¶
實應隆之𫠦以自&KR0108;扵崇赫之地者果足以樹身¶
植名而成其身已乎外焉而已耳應隆之𫠦以&KR0013;¶
寵光扵其父母者果足以為顯&KR0045;其𫠦生而為事¶
親之實已乎文馬而已耳夫子曰成身有道不明¶
乎善不成其身矣斯之為中悅親有道反身不誠¶
<pb:KR4e0157_SBCK_012-27b>¶
不悦扵親矣斯之謂實應隆内明而外通動以古¶
之豪傑自標凖其忠孝大節皆其素𫠦積蓄雖隱¶
而不&KR0045;其𫠦以成身而事親者自&KR0002;也况其外與¶
文者又兩盡焉斯其不益足賀乎¶
　　送紹興佟太守序¶
成化辛丑予來京師居長安西街乆之文選郎佟¶
公實來與之隣其貌頎然以秀其氣熈然以和介¶
而不絶物寛而有分劑予嘗私語人以為此真廊¶
廟噐也旣而以他事外&KR0024;不相見者數年弘治癸¶
<pb:KR4e0157_SBCK_012-28a>¶
丑公為貳守扵蘇蘇大郡繁而尚侈機巧而多偽¶
公至移侈以朴消偽以誠勤扵職務日夜不懈時¶
予趍京見蘇之士夫與其民之稱頌之也扵是始¶
知公之不獨有其德噐又䏻循循吏職甲寅移守¶
嘉興嘉興財賦之地民苦扵兼并俗殘扵武斷公¶
大鋤強梗剪其蕪蔓起嘉良而植之予見嘉之民¶
&KR0172;趍鼓舞及其士夫之欽崇之也扵是又知公有¶
剛明果决之才不獨&KR0014;循循吏事乃嘆其不可測¶
識固如此今年吾郡太守缺吾郡繁麗不及蘇而¶
<pb:KR4e0157_SBCK_012-28b>¶
㪟朴&KR0137;過財賦不&KR0002;嘉而淳善則踰是亦論之通¶
扵吳越之間者然而邇年以來習與時異無蘇之¶
繁麗而亦&KR0137;有其糜無嘉之財賦而亦&KR0137;效其強¶
毎與士大夫論輙嘆息興懐以為安得如昔之化¶
蘇人者而化之乎安得如昔之變嘉民者而變之¶
乎方思公之不可得而公&KR0244;以起服來朝又懼吾¶
郡之不&KR0014;有公也而　天子適以為守士大夫動¶
容相賀以為人𫠦祝願而天必&KR0025;之意者郡民之¶
福亦未艾也公且行相與舉杯酒為八邑之民慶¶
<pb:KR4e0157_SBCK_012-29a>¶
又不䏻無懼也公本廊廟之噐出居扵外者十餘¶
年其為蘇與嘉京師之士論旣巳惜其歸之太徐¶
其為吾郡&KR0014;㡬月日且　天子之意與其福一郡¶
孰與福天下之大也雖然公之去蘇與嘉亦且數¶
年德澤之流今未替也公雖不乆扵吾郡矣如其¶
不得公也則如之何¶
　　送張侯宗魯考㝡還治紹興序¶
膠州張侯宗魯之節推吾郡也中清而外慎寛持¶
而肅行大𫉬扵上下以平其政刑三載而績成是¶
<pb:KR4e0157_SBCK_012-29b>¶
為弘治十三年將上㝡天曹吾父老聞侯之有行¶
也皆出自&KR0002;耶山谷間送扵錢清江上侯曰父老¶
休矣吾無德政相及徒勤父老吾懼且怍父老休¶
矣吾無以堪也父老曰明府知斯水之𫠦以為錢¶
清者乎昔漢劉公之去吾郡也吾儕小人之先亦¶
皆出送各有𫠦贈獻劉公不忍違先民之意乃人¶
取一錢已而投之斯水因以名焉𫠦以無忘劉公¶
之清德且以志吾先民之事劉公其勤如此也今¶
明府之行吾儕小人限扵法制旣不敢妄有𫠦贈¶
<pb:KR4e0157_SBCK_012-30a>¶
獻又不𫉬奔走服役𦤺其惓惓之懐其如先民何¶
固辭不可復行數十里始去三月中旬侯至扵京¶
師天曹以㝡上明日遂駕以行鄉先生之仕於¶
朝者聞之皆出餞且邀止之曰侯之逺來亦旣勞¶
止適有司之不暇是以未䏻羞一觴扵&KR0025;者是何¶
行之速耶侯俯而謝復止之曰侯之勞扵吾郡三¶
年有餘今者行數千里無非為吾民其勤且劬也¶
事旣竣矣吾黨不得相與為一日之&KR0025;容其如吾¶
民何侯謝而起守仁趨而進曰諸先生毋為&KR0025;者¶
<pb:KR4e0157_SBCK_012-30b>¶
淹侯之急扵行也守仁則知之矣僉曰謂何曰昔¶
者漢郭伋之行部也與諸童爲歸期及歸而先一¶
日遂止于野亭湏期乃入曰懼違信扵諸兒也吾¶
聞侯之來也鄉父老與侯爲歸期矣而復濡遲扵¶
此以狥一朝之樂&KR0549;其𫠦以期父老者此侯之𫠦¶
懼而有不容已扵急行也毋爲侯淹侯起拜曰正¶
學非敢及此然敢不求承吾子之教¶
　　送方夀&KR0056;廣東僉憲序¶
士大夫之仕扵京者其繁劇難爲惟部屬爲甚而¶
<pb:KR4e0157_SBCK_012-31a>¶
部屬之中惟刑曹典司獄訟朝夕恒窘扵簿書案¶
牘口决耳辯日證心求身不暫離扵公座而手不¶
停揮扵鉛槧盖部屬之尤甚者也而刑曹十有三¶
司之中惟雲南以職在京畿廣東以事當&KR0096;貴其¶
劇且難尤有甚扵諸司者&KR0002;是而得以行其志無¶
愧其職焉則固有志者之𫠦願爲而多才者之𫠦¶
欲成也然而紛揉雜沓之中又&KR0025;而拂抑之牽制¶
之言未岀扵口而辱巳加扵身事未解扵倒懸而¶
機巳發扵䧟穽議者以爲䖏此而&KR0014;不撓扵理法¶
<pb:KR4e0157_SBCK_012-31b>¶
不罹扵禍敗則天下無復難為之事是固然矣然¶
吾以為一有惕扵禍敗則理法未免有時而或撓¶
苟惟理法之求伸而欲不必罹扵禍敗吾恐聖人¶
以下或有𫠦不&KR0014;也訟之大者莫過扵人命惡之¶
極者無甚扵盗賊¶
朝廷不&KR0216;一民冐極惡之名而無辜以死也是俗¶
之論皆然而夀&KR0056;獨以僉事為樂此其間夫亦容¶
有𫠦未安是以寕䖏其薄與淹者以求免扵過慝¶
歟夫知其不安而不䖏過慝之懼而淹薄是&KR0372;焉¶
<pb:KR4e0157_SBCK_012-32a>¶
是古君子之心也吾扵夀&KR0056;之行請以此為贈¶
　　提牢𠫊壁題名記¶
京師天下獄訟之𫠦歸也天下之獄分𦗟扵刑部¶
之十三司而十三司之獄又并繋扵提牢𠫊故提¶
牢㕔天下之獄皆在焉獄之繋&KR0010;以萬計朝則皆¶
自提牢㕔而岀以分布扵十三司提牢者目識其¶
状貌手披其姓名口詢耳𦗟魚貫而前自辰及午¶
而始畢暮自十三司而歸自未及酉其勤亦如之¶
固天下之至繁也其間獄之巳成者分為六監其¶
<pb:KR4e0157_SBCK_012-32b>¶
輕&KR0002;重而未成者又自為六監其桎梏之緩急扄¶
鑰之啓閉寒暑早夜之異防饑渇疾病之殊養其¶
㣲至扵箕箒刀錐其賤至扵滌垢除下雖各司扵¶
六監之吏而提牢者一不與知即弊興害作執法¶
者得以議擬扵其後又天下之至猥也獄之重者¶
入扵死其次亦皆徒流夫以共工之罪惡而舜姑¶
以流之扵幽州則夫拘繋扵此而其情之苟有未¶
得者又可以輕棄之扵死地㢤是以雖其至䌓至¶
猥而其𫝑有不容扵不身親之者是盖天下之至¶
<pb:KR4e0157_SBCK_012-33a>¶
重也舊制提牢月更主事一人至是弘治庚申之¶
十月而予&KR0244;來當事夫予天下之至拙也其平居¶
無恙一遇紛擾且支離厭倦不&KR0014;酬酢况茲多病¶
之餘疲頓憔悴又其平生至不可強之日而毎歲¶
决獄皆以十月下旬人懐疑懼多亦變故不測之¶
虞則又至不可爲之時也夫其天下之至繁也至¶
猥也至重也而又&KR0244;當天下至拙之人值其至不¶
可強之日與其至不可爲之時是亦豈非天下之¶
至難也以予之難不敢忘昔之治扵此者將求私¶
<pb:KR4e0157_SBCK_012-33b>¶
淑之而㕔壁舊無題名搜諸故牒則存者僅百一¶
耳大懼泯沒使昔人之善惡無𫠦考徵而後來者¶
益以畏難苟且莫有𫠦&KR0026;感扵是廼悉取而書之¶
㕔壁雖其旣亡者不可復追而將來者尚無窮巳¶
則後賢猶將有可别擇以為&KR0025;違而其間苟有天¶
下之至拙如予者亦得以取法明善而免過愆將¶
不為無小&KR0024;然後知予之𫠦以為此者固亦推己¶
及物之至情自有不容扵巳也矣弘治庚申十月¶
望¶
<pb:KR4e0157_SBCK_012-34a>¶
　　重修提牢㕔司獄司記¶
弘治庚申七月重修提牢㕔工畢又兩越月而司¶
獄司成扵是餘姚王守仁&KR0244;以次來提督獄事六¶
監之吏皆來言曰惟兹㕔&KR0002;司建自正統破敝傾¶
圯且二十年其卑淺隘陋則草創之制無尤焉矣¶
是亦豈惟無以凛&KR0026;瞻而嚴法制將治事者風雨¶
霜雪之不免又何暇扵職務之舉而奸細之防㢤¶
然玆部之制修廢補敗有主事一人以專其事又¶
壊不理吾儕小人無得而知之者獨惟拓隘以廣¶
<pb:KR4e0157_SBCK_012-34b>¶
易朽以堅則自吾劉公實始有是吾儕目覩其成¶
而身享其逸劉公之功不敢忘也又曰六監之囚¶
其罪大惡極何𫠦不有作孽造奸吏數逢其殃而¶
民徒益其死獨禁防之不宻㢤亦其間容有以生¶
其心自吾劉公始岀己意創為木閑令不苛而宻¶
奸不弭而消桎梏可弛縲絏可無吾儕得以安枕¶
無事而囚亦&KR0137;免扵法外之誅則劉公之功扵是¶
為大小人事㣲而謀窒無䏻為也敢以布扵執事¶
實重圖之扵是守仁旣無以禦其情又與劉公為¶
<pb:KR4e0157_SBCK_012-35a>¶
同僚嫌扵私相羙譽也乃謂之曰吾為爾記爾𫠦¶
言書劉公之名姓使承劉公之後者益修劉公之¶
職繼爾軰而居此者亦無忘劉公之功則扵爾心¶
其亦已矣皆應曰是小人之願也遂記之曰(劉君/名璉)¶
(字廷羙江西鄱陽人也由弘治癸丑進士今為刑/部四川司主事云弘治庚申十月十九日)¶
　　黃樓夜濤賦(朱君朝章將復黄樓為子言其/故夜泊彭城之下子瞻呼予曰)¶
(吾將與子聴黄樓之夜濤乎覺則夢也感子/瞻之事作黄樓夜濤賦)¶
子瞻與客宴扵黃樓之上已而客散日夕&KR0578;色横¶
樓明月未岀乃隱几而坐哈焉以息忽有大聲起¶
<pb:KR4e0157_SBCK_012-35b>¶
於穹窿徐而察之乃在西山之麓倐焉改聴又似¶
夾河之曲&KR0137;𨼆&KR0137;隆&KR0002;斷&KR0002;逢&KR0002;揖讓而樂進歙¶
掀舞以相雄觸孤憤扵厓石駕逸氣扵長風爾乃¶
乍闔復闢旣横且縦㧿㧿渢渢洶洶瀜瀜&KR0002;風雨¶
驟至林壑崩奔振長平之屋瓦舞㤗山之喬松咽¶
悲吟扵下浦激高響扵遥空恍不知其𫠦止而忽¶
已過扵吕梁之東矣子瞻曰噫嘻異㢤是何聲之¶
壮且悲也其烏江之兵散而東下感帳中之悲歌¶
慷&KR0099;激烈吞聲飮泣怒戰未巳憤氣決臆倒戈曵¶
<pb:KR4e0157_SBCK_012-36a>¶
載紛紛籍籍狂奔疾走呼號相及而復會扵彭城¶
之側者乎其赤帝之子威加海内思歸故鄉千乗¶
萬騎霧奔雲從車轍轟霆旌旗蔽空擊萬夫之皷¶
撞千石之鍾唱大風之歌按節翺翔而將返扵沛¶
宮者乎扵是&KR0099;然長噫欠伸起立使童子啓户憑¶
欄而望之則煙光巳散河影垂虹㠶檣泊扵洲渚¶
夜氣起扵郊埛而明月固已岀扵芒碭之&KR0280;矣子¶
瞻曰噫嘻予固疑其爲濤聲也夫風水之遭扵澒¶
洞之濵而爲是也兹非南郭子綦之𫠦謂天&KR0284;者¶
<pb:KR4e0157_SBCK_012-36b>¶
乎而其誰倡之乎其誰和之乎其誰聴之乎當其¶
滔天浴日湮谷崩山横奔四潰茫然東翻以與吾¶
城之争扵尺寸間也吾方計窮力屈氣索神憊懍¶
孤城之岌岌覬湏&KR0119;之未壊山頺扵目懵霆擊扵¶
耳瞶而豈復知𫠦謂天&KR0284;者乎及其水退城完河¶
流就道脫魚腹而岀𡍼泥乃與二三子徘徊兹樓¶
之上而聴之也然後見其汪洋涵浴潏潏汨汨澎¶
湃掀簸震蕩滭渤吁者為竽噴者為箎作止疾徐¶
鍾磬祝敔奏文以始亂武以居呶者嗃者&KR0349;者嘷¶
<pb:KR4e0157_SBCK_012-37a>¶
者翕而同者繹而從者而啁啁者而嘐嘐者蓋吾¶
俯而聴之則&KR0002;奏簫咸扵洞庭仰而聞焉又&KR0002;張¶
鈞天扵廣野是蓋有無之相激其殆造物者將以¶
寫千古之不平而用以盪吾胷中之壹欝者乎而¶
吾亦胡爲而不樂也客曰子瞻之言過矣方其奔¶
騰漂蕩而以厄子之孤城也固有莫之爲而爲者¶
而豈水之䏻爲之乎及其安流順道風水相激而¶
爲是天&KR0284;也亦有莫之爲而爲者而豈水之䏻爲¶
之乎夫水亦何心之有㢤而子乃欲㩀其𫠦有者¶
<pb:KR4e0157_SBCK_012-37b>¶
以爲&KR0172;而追其旣徃者以爲戚是豈逹人之大&KR0026;¶
將不得爲上士之妙識矣子瞻展然而笑曰客之¶
言是也乃作歌曰濤之興&KR0006;吾聞其聲兮濤之息¶
兮吾泯其迹兮吾將乗一氣以逰扵鴻濛兮夫孰¶
知其𫠦極兮弘治甲子七月書于百歩洪之養浩¶
軒¶
　　來雨山雪圖賦¶
昔年大雪會稽山我時放迹逰其間巖岫皆失色¶
崖壑俱改顔歷髙林兮入深巒銀幢寳纛森圍圜¶
<pb:KR4e0157_SBCK_012-38a>¶
長矛利㦸白齒齒駭心慄膽如穿虎豹之重𨵿澗¶
谿埋沒不可辨長松之杪修竹之下時聞寒溜聲¶
潺潺沓嶂連天凝華積鉛嵯峨嶃削浩蕩無顛嶙¶
峋眩耀𫝑欲倒溪𢌞路轉忽然當之&KR0077;立仰視不¶
敢前嵌竇飛瀑忽然中瀉氷磴崚嶒上通天罅枯¶
藤古葛倚&KR1104;㠂而高掛如痩蛟老螭之蟠糾蛻皮¶
換骨而將化舉手攀援足未定鱗甲紛紛而亂下¶
側足登龍虬傾耳俯聴寒&KR0284;之颼颼陸風蹀躡直¶
際縹緲恍惚最高之上頭廼是仙都玉京中有上¶
<pb:KR4e0157_SBCK_012-38b>¶
帝遨逰之三十六瑶宫傍有玉妃舞婆娑十二層¶
之瓊樓下隔人世知㡬許真境倒照見毛髪凡骨¶
高寒難乆㽞劃然長嘯天花墜空素屏縞障坐不¶
厭琪林珠樹窺玲瓏白鹿來飮澗&KR0016;之下千峰寘¶
猿怨鶴時一呌彷彿深谷之底呼其侣蒼茫之外¶
爭行蹙陣排天風鑑湖萬頃寒&KR0293;&KR0293;雙䄂拂開湖¶
上雲照我&KR0161;眉忽然皓白成衰翁手掬湖水洗雙¶
眼回㸔群山萬朶玉芙蓉草團蒲帳青莎&KR0382;浩歌¶
夜𪧐湖水東夢魂清徹不得𥧌乾坤俯仰真在氷¶
<pb:KR4e0157_SBCK_012-39a>¶
壺中幽朔隂巖地&KR0010;暮常多雪獨無湖山之勝使¶
我毎毎對雪長欎結朝回䇿馬入秋臺高堂大壁¶
寒崔嵬恍然昔日之湖山雙目驚喜三載又一開¶
誰&KR0014;縮地法此景何來石田畫師我非爾胷中胡¶
為亦有此來君神骨清莫比此景奇絶酷相似石¶
田此景非爾不䏻摸來君來君非爾不可當此圖¶
我嘗親遊此景得其趣為君題詩非我其誰乎¶
　詩¶
　　雨霽逰龍山次五松韻¶
<pb:KR4e0157_SBCK_012-39b>¶
晴日須登獨秀臺碧山重&KR1099;𦘕圗開閒心自與澄¶
江老逸興誰還白髪來潮入海門舟亂發風臨松¶
頂鶴雙廻夜憑虗閣窺星漢殊覺諸峰近斗魁¶
嚴光亭子勝雲臺雨後髙憑逺目開鄉里正湏吾¶
軰在湖山不&KR0018;此公來江邉秋思丹楓盡霜外緘¶
書白鴈廻幽朔㑹傳戈甲散巳聞南檄授渠魁¶
　　雪窓閒卧¶
夣廻雙闕曙光浮&KR0180;卧茅齋且自由巷僻料應無¶
客到景多唯擬作詩酬千巖積素供開卷疊嶂廻¶
<pb:KR4e0157_SBCK_012-40a>¶
溪好放舟破虜玉關真細事未將吾筆遂輕投¶
　　次韻畢方伯寫懐之作¶
孔顔心迹臯䕫業落落乾坤無古今公自平生懐¶
真氣誰&KR0014;晚節&KR0018;&KR0004;心獵情老去驚猶在此樂年¶
來不費㝷矮屋低頭真局促且從峰頂一髙吟¶
　　春晴散歩¶
清晨急雨過林霏餘點煙稍尚滴衣隔水霞明桃¶
亂&KR0269;沿溪風暖藥&KR0004;肥物情到底&KR0014;容&KR0180;世事從¶
前且任非對眼春光唯自領如誰歌咏月中歸¶
<pb:KR4e0157_SBCK_012-40b>¶
　　又¶
祗用舞霓裳巖花自舉觴古崖松半朽陽谷草長¶
芳徑竹穿風磴雲蘿繡石床孤吟動梁甫何䖏卧¶
龍岡¶
　　次魏五松荷亭晚興¶
入座松隂盡日淸當軒野鶴復時鳴風光於我&KR0014;¶
留意世味酣人未解醒長擬心神窺物外休將姓¶
字重鄉評飛騰豈必皆伊吕歸去山田亦可耕¶
　　又¶
<pb:KR4e0157_SBCK_012-41a>¶
&KR0744;後飛觴亂擲梭起從風竹舞婆娑踈慵已分投¶
箕頴事業無勞問保阿碧水層城來鶴駕紫雲雙¶
闕笑金娥搏風自有天池翼莫倚&KR0382;蒿斥鷃窠¶
　　次張體仁聮句韻¶
眼底湖山自一方晚林雲石坐高凉閒心最覺身¶
多繋逰興還堪𩯭未蒼樹杪風泉長滴翠霜前巖¶
菊尚餘芳秋江𦘕舫休輕發忍&KR0018;良宵燈燭光¶
　　又¶
山寺幽㝷亦惜忙長松落落水浪浪深冬平野風¶
<pb:KR4e0157_SBCK_012-41b>¶
煙淡斜日滄江鷗鷺翔海内交㳺唯酒伴年來踪¶
跡半僧房相過未盡青雲話無柰官程促去航¶
　　又¶
青林人静一燈歸囘首諸天隔翠㣲千里月明京¶
信逺百年行樂故人稀已知造物終難定唯有煙¶
霞或可依總為迂踈多牴牾此生何忍便脂韋¶
　　題郭詡濂溪圖郭生作濂溪像其𩔖與否吾¶
　　何&KR0025;辨之使無手中一圈蓋不知其為誰矣¶
　　然筆畫老徤超然自不妨為名筆¶
<pb:KR4e0157_SBCK_012-42a>¶
郭生揮寫最超群夣想形容恐未真霽月光風千¶
古在當時黃九解傳神¶
　　西湖&KR0744;中謾書¶
湖光㶑灔晴偏好此語相傳信不誣景中况有佳¶
賔主世上更無真𦘕圖溪風欲雨吟堤樹春水新¶
添沒渚蒲南北雙峰引髙興&KR0744;携靑竹不湏扶¶
　　文衡堂試事畢書壁¶
&KR0068;闈秋鎻動經旬事了驚㸔白髪新造作曾無酣¶
蟻句支離莫作𦘕蛇人寸絲擬得長才&KR0024;五色兼¶
<pb:KR4e0157_SBCK_012-42b>¶
愁過眼頻䄂手虗堂聴明發此中豪傑定誰真¶
　　諸君以予白髪之句試觀予𩯭果見一絲予¶
　　作詩實未嘗知也謾書一絶識之¶
忽然相見尚非時豈亦殷勤效一絲緫使皓然吾¶
不恨此心還有爾䏻知¶
　　逰㤗山¶
飛湍下雲窟千尺瀉高寒昨向山中見真如𦘕裏¶
㸔松風吹短𩯭霜氣肅群巒好記相&KR0025;地秋深十¶
八盤¶
<pb:KR4e0157_SBCK_012-43a>¶
　　雪巖次蘇頴濵韻¶
客途亦幽㝷窈窕穿谷底塵土填胸臆到此方一¶
洗仰視劔㦸&KR0289;㠝岏顙有泚俯窺蛟龍窟匍伏首¶
如稽絶境固靈秘兹逰實天啓&KR0394;宇遍巖壑簷牙¶
相角觝山僧出延客經營設酒醴道引入雲霧峻¶
陟歷堂陛石田唯種椒晚炊仍有米張燈坐小軒¶
矮榻便倦體清逰感疇昔陳李兩昆弟侵晨訪舊¶
跡古碣埋荒薺¶
　　試諸生有作¶
<pb:KR4e0157_SBCK_012-43b>¶
醉後相㸔眼倍明絶憐詩骨逼人清菁莪見辱真¶
慚我膠&KR0238;常存底用盟滄海浮雲悲絶&KR1022;碧山秋¶
月動新情憂時謾作中宵坐共聴蕭䔥落木聲¶
　　再試諸生¶
草堂深酌坐寒更蠟炬煙消落絳英旅况最憐文¶
作會客心&KR0147;喜困還亨春囘馬帳慙桃李花滿田¶
家憶紫荆世事浮雲堪一𥬇百年持此竟何成¶
　　夏日登易氏萬卷樓用唐韻¶
高樓六月自生寒沓嶂𢌞峰擁碧䦨乆客巳忘非¶
<pb:KR4e0157_SBCK_012-44a>¶
故土此身兼喜是閒官幽花傍晚煙&KR0004;&KR0661;深樹新¶
晴雨未乾極目海天家萬里風塵關塞欲歸難¶
　　再試諸生用唐韻¶
天涯猶未隔年囘何䖏嚴光有釣&KR0279;樽酒可憐人¶
獨逺封書空有鴈飛來漸驚雪色頭顱改莫漫風¶
情𥬇口開遥想陽明舊詩石春來應自長莓苔¶
　　次韻陸文順僉憲¶
春王正月十七日薄暮甚雨雷電風捲我茅堂豈¶
足念傷兹&KR0010;事難爲功金縢秋日亦巳異魯史冬¶
<pb:KR4e0157_SBCK_012-44b>¶
月將無同老臣正憂元氣泄中夜起坐心忡忡¶
　　太子橋¶
乍寒乍煖早春天随意㝷芳到水邉樹裏茅亭藏¶
小景竹間石溜引清泉汀花照日猶含雨岸柳垂¶
隂漸滿川欲把橋名㝷野老凄凉空&KR0003;建文年¶
　　與胡少叅小集¶
細雨&KR0004;晴蠛蜢飛小亭花竹晚凉㣲後期客到停¶
杯乆逺道春來得信稀翰墨多憑消旅况道心無¶
頼入禪機何時喜遂風泉賞卝作山中一白衣¶
<pb:KR4e0157_SBCK_012-45a>¶
　　再用前韻賦鸚鵡¶
低垂猶憶隴西飛金鎻長覊念力㣲秪為䏻言離¶
土逺可憐折翼歎群稀春林羞比黃鸝巧晴渚思¶
忘白鳥機千古正平名正賦風塵誰與惜毛衣¶
　　送客過二橋¶
下馬溪邉偶共行好山當靣正如屏不縁送客何¶
因到還喜門人伴獨醒小洞巧容危𦞃坐淸泉不¶
厭洗心𦗟經過轉眼俱陳迹多少高厓漫勒銘¶
　　復用杜韻一首¶
<pb:KR4e0157_SBCK_012-45b>¶
濯纓何䖏有清流三月㝷幽始得幽送客正逢催¶
驛&KR0016;𥬇人且復任沙鷗厓傍石&KR0367;門雙啓洞口蘿¶
垂箔半鈎淡我平生無一好獨扵泉石尚多求¶
　　先日與諸友有郊園之約是日因送客後期¶
　　小詩寫懐¶
郊園隔𪧐有幽期送客三橋故故遲樽酒定應湏¶
我乆諸君且莫向人疑同逰更憶春前日歸醉先¶
𢬵日暮時郤笑相朢才咫尺無因走馬送新詩¶
自欲探幽肯後期&KR0002;為塵事故&KR0014;遲緩歸已受山¶
<pb:KR4e0157_SBCK_012-46a>¶
童促乆坐翻令溪鳥疑竹裏清醅應㡬酌水邉相¶
&KR0049;定多時臨風無限停雲思囘首空歌伐木詩¶
三橋客散赴前期縦轡還嫌馬足遲好鳥花間先¶
報語浮雲山頂尚堪疑曾傳江閣邀賔句頗似籬¶
邉送酒時便與諸公湏痛飮日斜潦倒更題詩¶
　　待諸友不至¶
花間望眼欲崇朝何事諸君迹尚遥自䖏豈宜同¶
俗駕相期不獨醉春瓢忘形爾我雖多缺義重師¶
生可特招自是清逰湏秉燭莫將風雨&KR0018;良宵¶
<pb:KR4e0157_SBCK_012-46b>¶
　　夏日逰陽明小洞天喜諸生偕集偶用唐韻¶
古洞閒來日日遊山中宰相勝封侯絶糧每自嗟¶
尼父愠見還時有仲由雲裏高厓㣲入暑石間寒¶
溜已含秋他年故國懐諸友䰟夣還湏到水頭¶
　　將歸與諸生别於城南蔡氏樓¶
天際層樓樹杪開夕陽下見鳥飛囘城隅碧水光¶
連座檻外青山翠作堆頗恨眼前離别近惟餘他¶
日夣䰟來新詩好記同遊䖏長掃溪南舊釣&KR0279;¶
　　諸門人送至龍里道中二首¶
<pb:KR4e0157_SBCK_012-47a>¶
蹊路高低入亂山諸贒相送愧間𨵿溪雲壓㡌兼¶
愁重峰雪吹衣着𩯭斑花燭夜堂還共語桂枝秋¶
殿聴躋攀(躋攀之&KR0003;甚陋/&KR0147;取其對偶耳)相思不用勤書札别後¶
吾言在訂頑¶
雪滿山城入暮天歸心别意兩茫然及門真愧從¶
陳日㣲服還思過宋年樽酒無因同歲晚緘書有¶
鴈&KR0009;春前莫辭秉燭通宵坐明日相思隔隴煙¶
　　贈陳宗魯¶
學文湏學右脫俗去陳言譬&KR0002;千丈木勿為藤蔓¶
<pb:KR4e0157_SBCK_012-47b>¶
纒又如崑崙派一瀉成大川人言古今異此語皆¶
虗傳吾苟得其意今古何異焉子才良可進望汝¶
師聖贒學文乃餘事&KR0147;云子𫠦偏¶
　　醉後歌用燕思亭韻¶
萬峰櫕簇高連天貴陽乆客經徂年思親謾想斑¶
衣舞&KR0009;友空歌伐木篇短𩯭蕭踈夜中老急管哀¶
絲為誰好歛翼樊籠恨巳遲&KR0108;翮雲霄苦不早&KR0225;¶
懐𡨕寂巖中人蘿衣&KR0581;佩芙蓉巾黃精紫芝滿山¶
谷採石不愁倉菌貧淸溪常伴明月夜小洞自報¶
<pb:KR4e0157_SBCK_012-48a>¶
梅花春高閒豈&KR0003;商山皓綽約真如藐姑神封書¶
逺&KR0009;貴陽客胡不來歸浪相憶記取靑松澗底枝¶
莫學楊花滿阡陌¶
　　題施總兵所翁龍¶
君不見所翁所𦘕龍雖𦘕兩目不㸃瞳曾聞弟子¶
誤落筆即時雷雨飛騰空運精入神奪元化淺夫¶
未識徒驚詫操蛇移山律囘陽世間不獨所翁𦘕¶
高堂四壁生風雲黒雷紫電白晝昏山崩谷䧟屋¶
瓦震雨聲如㵼長平軍頭角峥嵘㡬千丈倐忽神¶
<pb:KR4e0157_SBCK_012-48b>¶
靈露乾象小臣正抱烏號思一堕胡髯不可上視¶
乆眩定凝心神生綃漠漠開嶙峋乃知所翁遺筆¶
迹當年爲寫蒼龍真只今旱𠟵枯原野萬國蒼生¶
望霑灑憑誰拈筆㸃雙睛一作甘霖遍天下¶
王文成公全書卷之二十九終¶
