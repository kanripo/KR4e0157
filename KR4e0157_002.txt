# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:21.253996
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0432-002王文成公全書傳習錄-卷第二.
<pb:KR4e0157_SBCK_002-1a>¶
王文成公全書卷之二¶
　　語錄(二/傳習錄中)¶
　德洪曰昔南元善刻傳習錄於越凢二册下¶
　　册摘錄¶
　　先師手書凢八篇其答徐成之二書吾師自¶
　　謂天下是朱非陸論定旣乆一旦反之為難¶
　　二書姑為調停两可之&KR0003;使人自思得之故¶
　　元善錄為下册之首者意亦以是歟今朱陸¶
　　　辨明於天下乆矣洪刻先師文錄置二書¶
<pb:KR4e0157_SBCK_002-1b>¶
　　方外集者示未全也故今不復錄其餘指知¶
　　行之本體莫詳於答人論學與答周道通陸¶
　　淸伯歐陽崇一四書而謂格物爲學者用力¶
　　日可見之地莫詳於答羅整庵一書平生冐¶
　　天下之非詆推䧟萬&KR0174;一生遑遑然不忘講¶
　　學惟恐吾人不聞斯道流於功利機智以日¶
　　墮於夷狄禽獸而不&KR0116;其一體同物之心譊¶
　　譊終身至於斃而後已此孔孟已來聖賢苦¶
　　心雖門人子弟未足以慰其情也是情也莫¶
<pb:KR4e0157_SBCK_002-2a>¶
　　　詳於答聶文蔚之苐一書此皆仍元善&KR0001;錄¶
　　　之舊而掲必有亊焉即致良知功夫明白簡¶
　　　切使人言下即得入手此又莫詳於答文蔚¶
　　　之第二書故増錄之元善當時洶洶乃䏻以¶
　　　身明斯道卒至遭奸被斥油油然惟以此生¶
　　　得聞斯學為慶而絕無有纎芥憤鬰不平之¶
　　　氣斯錄之刻人見其有功於同志甚大而不¶
　　　知其䖏時之甚艱也今&KR0001;去耴裁之時義則¶
　　　然非&KR0216;有所加損於其閒也¶
<pb:KR4e0157_SBCK_002-2b>¶
　　　答顧東橋書¶
　來書云近時學者務外遺内博而寡要故先生持¶
　倡誠意一義針砭膏肓誠大惠也¶
吾子洞見時弊如此矣亦&KR0005;何以救之乎然則鄙人¶
之心吾子固已一句道盡復何言㢤復何言㦲若¶
誠意之説自是聖門教人用功第一義但近丗學¶
者乃作第二義看故稍與提掇&KR0131;要出来非鄙人¶
所&KR0014;持倡也¶
　來書云但恐立説太髙用功太捷後生師傳影¶
<pb:KR4e0157_SBCK_002-3a>¶
　響謬誤未免墜於佛氏明心見性定慧頓悟之¶
　機無恠聞者見疑¶
區區格致誠正之說是就學者本心日用事爲間¶
體究踐&KR0130;實地用功是多少次第多少積累在正¶
與空虛頓悟之說相反聞者本無求爲聖人之志¶
又未嘗講究其詳遂以見疑亦無足恠若吾子之¶
高明自當一語之下便瞭然矣乃亦謂立說太高¶
用功太捷何邪¶
　來書云&KR0001;喻知行並進不宜分别前後即中庸¶
<pb:KR4e0157_SBCK_002-3b>¶
　尊德性而道問學之功交養互發内外本末一¶
　以貫之之道然工夫次第不&KR0014;無先後之差如¶
　知食乃食知湯乃飲知衣乃服知路乃行未有¶
　不見是物先有是事此亦毫&KR0117;倐忽之間非謂¶
　有等今日知之而明日乃行也¶
旣云交養互發内外本末一以貫之則知行並進¶
之說無復可疑矣又云工夫次第不&KR0014;不無先後¶
之差無乃自相矛盾已乎知食乃食等說此&KR0057;明¶
白易見但吾子爲近聞障蔽自不察耳夫人必有¶
<pb:KR4e0157_SBCK_002-4a>¶
欲食之心然後知食欲食之心卽是意即是行之¶
始矣食味之羙惡必待入口而後知豈有不待入¶
口而已先知食味之羙惡者邪必有欲行之心然¶
後知路欲行之心即是意即是行之始矣路岐之¶
險夷必待身親&KR0130;歷而後知豈有不待身親&KR0130;歷¶
而已先知路岐之險夷者邪知湯乃飲知衣乃服¶
以此例之皆無可疑若如吾子之喻是乃&KR0001;謂不¶
見是物而先有是事者矣吾子又謂此亦毫&KR0117;倐¶
忽之間非謂截然有等今日知之而明日乃行也¶
<pb:KR4e0157_SBCK_002-4b>¶
是亦察之尚有未精然就如吾子之說則知行之¶
爲合一並進亦自斷無可疑矣¶
　來書云真知即&KR0001;以爲行不行不足謂之知此¶
　爲學者喫&KR0131;立敎俾務躬行則可若真謂行即¶
　是知恐其專求本心遂遺物理必有闇而不逹¶
　之處抑豈聖門知行並進之成法哉¶
知之真切篤實處即是行行之明&KR0116;精察處即是¶
知知行工夫本不可離只爲後世學者分作兩截¶
用功失&KR0077;知行本體故有合一並進之說真知即¶
<pb:KR4e0157_SBCK_002-5a>¶
&KR0001;以爲行不行不足謂之知即如來書&KR0001;云知食¶
乃食等說可見前已畧言之矣此雖喫&KR0131;救弊而¶
發然知行之體本來如是非以已意抑&KR0045;其間姑¶
爲是說以苟一時之效者也專求本心遂遺物理¶
此蓋失其本心者也夫物理不外於吾心外吾心¶
而求物理無物理矣遺物理而求吾心吾心又何¶
物邪心之體性也性即理也故有孝親之心即有¶
孝之理無孝親之心即無孝之理矣有忠君之心¶
即有忠之理無忠君之心即無忠之理矣理豈外¶
<pb:KR4e0157_SBCK_002-5b>¶
於吾心邪晦菴謂人之&KR0001;以爲學者心與理而巳¶
心雖主乎一身而實管乎天下之理理雖散在萬¶
事而實不外乎一人之心是其一分一合之間而¶
未免已啓學者心理爲二之弊此後世&KR0001;以有專¶
求本心遂遺物理之患正由不知心即理耳夫外¶
心以求物理是以有闇而不逹之處此告子義外¶
之說孟子&KR0001;以謂之不知義也心一而已以其全¶
體惻怛而言謂之仁以其得冝而言謂之義以其¶
條理而言謂之理不可外心以求仁不可外心以¶
<pb:KR4e0157_SBCK_002-6a>¶
求義獨可外心以求理乎外心以求理此知行之¶
&KR0001;以二也求理於吾心此聖門知行合一之敎吾¶
子又何疑乎¶
　來書云&KR0001;釋大學古本謂致其本體之知此固¶
　孟子盡心之㫖朱子亦以虚靈知&KR0116;爲此心之¶
　量然盡心由於知性致知在於格物¶
盡心由於知性致知在於格物此語然矣然而推¶
本吾子之意則其&KR0001;以爲是語者尚有未明也朱¶
子以盡心知性知天爲物格知致以存心養性事¶
<pb:KR4e0157_SBCK_002-6b>¶
天爲誠意正心脩身以殀壽不貳脩身以俟爲知¶
至仁盡聖人之事&KR0002;鄙人之見則與朱子正相反¶
矣夫盡心知性知天者生知安行聖人之事也存¶
心養性事天者學知利行賢人之事也殀壽不貳¶
脩身以俟者困知勉行學者之事也豈可專以盡¶
心知性爲知存心養性爲行乎吾子驟聞此言必¶
又以爲大駭矣然其間實無可疑者一爲吾子言¶
之夫心之體性也性之原天也&KR0014;盡其心是&KR0014;盡¶
其性矣中庸云惟天下至誠爲&KR0014;盡其性又云知¶
<pb:KR4e0157_SBCK_002-7a>¶
天地之化育質諸&KR0017;神而無疑知天也此惟聖人¶
而後&KR0014;然故曰此生知安行聖人之事也存其心¶
者未䏻盡其心者也故須加存之之功必存之旣¶
乆不待於存而自無不存然後可以進而言盡蓋¶
知天之知如知州知縣之知知州則一州之事皆¶
已事也知縣則一縣之事皆已事也是與天爲一¶
者也事天則如子之事父臣之事君猶與天爲二¶
也天之&KR0001;以命於我者心也性也吾但存之而不¶
敢失養之而不敢害如父母全而生之子全而歸¶
<pb:KR4e0157_SBCK_002-7b>¶
之者也故曰此學知利行賢人之事也至於殀壽¶
不貳則與存其心者又有間矣存其心者雖未&KR0014;¶
盡其心固已一心於爲善時有不存則存之而巳¶
今使之殀壽不貳是猶以殀壽貳其心者也猶以¶
殀夀貳其心是其爲善之心猶未&KR0014;一也存之尚¶
有&KR0001;未可而何盡之可云乎今且使之不以殀壽¶
貳其爲善之心若曰死生殀壽皆有定命吾但一¶
心於爲善修吾之身以俟天命而已是其平日尚¶
未知有天命也事天雖與天爲二然已眞知天命¶
<pb:KR4e0157_SBCK_002-8a>¶
之&KR0001;在但惟恭敬奉承之而已耳若俟之云者則¶
尚未&KR0014;眞知天命之&KR0001;在猶有&KR0001;俟者也故曰&KR0001;¶
以立命立者創立之立如立德立言立功立名之¶
&KR0124;凡言立者皆是昔未嘗有而本始建立之謂孔¶
子&KR0001;謂不知命無以爲君子者也故曰此困知勉¶
行學者之事也今以盡心知性知天爲格物致知¶
使&KR0004;學之士尚未䏻不貳其心者而&KR0205;責之以聖¶
人生知安行之事如捕風捉影茫然莫知&KR0001;措其¶
心㡬何而不至於率天下而路也今世致知格物¶
<pb:KR4e0157_SBCK_002-8b>¶
之弊亦居然可見矣吾子&KR0001;謂務外遺内博而寡¶
要者無乃亦是過歟此學問最&KR0131;要處於此而差¶
將無徃而不差矣此鄙人之&KR0001;以冐天下之非笑¶
忘其身之䧟於罪戮呶呶其言其不容已者也¶
　來書云聞語學者乃謂即物窮理之說亦是玩¶
　物䘮志又取其厭繁就約涵養本原數說標示¶
　學者指爲晚年定論此亦恐非¶
朱子&KR0001;謂格物云者在即物而窮其理也即物窮¶
理是就事事物物上求其&KR0001;謂定理者也是以吾¶
<pb:KR4e0157_SBCK_002-9a>¶
心而求理於事事物物之中析心與理而爲二矣¶
夫求理於事事物物者如求孝之理於其親之謂¶
也求孝之理於其親則孝之理其果在於吾之心¶
邪抑果在於親之身邪假而果在於親之身則親¶
没之後吾心遂無孝之理歟見孺子之入井必有¶
惻隱之理是惻隱之理果在於孺子之身歟抑在¶
於吾心之良知歟其或不可以從之於井歟其或¶
可以手而援之歟是皆&KR0001;謂理也是果在於孺子¶
之身歟抑果出於吾心之良知歟以是例之萬事¶
<pb:KR4e0157_SBCK_002-9b>¶
萬物之理莫不皆然是可以知析心與理爲二之¶
非矣夫析心與理而爲二此告子義外之說孟子¶
之&KR0001;深闢也務外遺内愽而寡要吾子旣巳知之¶
矣是果何謂而然哉謂之玩物䘮志尚猶以爲不¶
可歟若鄙人&KR0001;謂致知格物者致吾心之良知於¶
事事物物也吾心之良知即&KR0001;謂天理也致吾心¶
良知之天理於事事物物則事事物物皆得其理¶
矣致吾心之良知者致知也事事物物皆得其理¶
者格物也是合心與理而爲一者也合心與理而¶
<pb:KR4e0157_SBCK_002-10a>¶
爲一則凡區區前之&KR0001;云與朱子晚年之論皆可¶
以不言而喻矣¶
　來書云人之心體本無不明而氣拘物蔽鮮有¶
　不昬非學問思辨以明天下之理則善惡之機¶
　眞妄之辨不&KR0014;自覺任情恣意其害有不可勝¶
　言者矣¶
此段大畧似是而非蓋承沿舊說之弊不可以不¶
辨也(夫/學)問思辨行皆&KR0001;以爲學未有學而不行者¶
也如言學孝則必服勞奉養躬行孝道則後謂之¶
<pb:KR4e0157_SBCK_002-10b>¶
學豈徒懸空口耳講說而遂可以謂之學孝乎學¶
射則必張&KR0211;挾矢引滿中的學書則必伸&KR0083;執筆¶
操觚染翰盡天下之學無有不行而可以言學者¶
則學之始固已即是行矣篤者敦實篤厚之意巳¶
行矣而敦篤其行不息其功之謂爾蓋學之不&KR0014;¶
以無疑則有問問即學也即行也又不&KR0014;無疑則¶
有思思即學也即行也又不&KR0014;無疑則有辨辨即¶
學也即行也辨即明矣思旣愼矣問旣審矣學旣¶
&KR0014;矣又從而不息其功焉斯之謂篤行非謂學問¶
<pb:KR4e0157_SBCK_002-11a>¶
思辨之後而始措之於行也是故以求&KR0014;其事而¶
言謂之學以求觧其惑而言謂之問以求通其說¶
而言謂之思以求精其察而言謂之辨以求&KR0130;其¶
實而言謂之行盖析其功而言則有五合其事而¶
言則一而已此區區心理合一之體知行並進之¶
功&KR0001;以異於後世之說者正在於是今吾子特舉¶
學問思辨以窮天下之理而不及篤行是專以學¶
問思辨爲知而謂窮理爲無行也已天下豈有不¶
行而學者邪豈有不行而遂可謂之窮理者邪明¶
<pb:KR4e0157_SBCK_002-11b>¶
道云只窮理便盡性至命故必仁極仁而後謂之¶
&KR0014;窮仁之理義極義而後謂之䏻窮義之理仁極¶
仁則盡仁之性矣義極義則盡義之性矣學至於¶
窮理至矣而尚未措之於行天下寧有是邪是故¶
知不行之不可以爲學則知不行之不可以爲窮¶
理矣知不行之不可以爲窮理則知知行之合一¶
並進而不可以分爲兩節事矣夫萬事萬物之理¶
不外於吾心而必曰窮天下之理是殆以吾心之¶
良知爲未足而必外求於天下之廣以禆&KR0024;增益¶
<pb:KR4e0157_SBCK_002-12a>¶
之是猶析心與理而爲二也夫學問思辨篤行之¶
功雖其困勉至於人一巳百而擴&KR0182;之極至於盡¶
性知天亦不過致吾心之良知而已良知之外豈¶
復有加於毫末乎今必曰窮天下之理而不知反¶
求諸其心則凡&KR0001;謂善惡之機眞妄之辨者舎吾¶
心之良知亦將何&KR0001;致其體察乎吾子&KR0001;謂氣拘¶
物蔽者拘此蔽此而已今欲去此之蔽不知致力¶
於此而欲以外求是猶目之不明者不務服樂調¶
理以治其目而徒倀倀然求明於其外明豈可以¶
<pb:KR4e0157_SBCK_002-12b>¶
自外而得哉任情恣意之害亦以不䏻精察天理¶
於此心之良知而已此誠毫&KR0117;千里之謬者不容¶
於不辨吾子毋謂其論之太刻也¶
　來書云教人以致知明德而戒其即物窮理誠¶
　使昏闇之士深居端坐不聞教告遂&KR0014;至於知¶
　致而德明乎縱令靜而有覺稍悟本性則亦定¶
　慧無用之見果&KR0014;知古今逹事變而致用於天¶
　下國家之實否乎其曰知者意之體物者意之¶
　用格物如格君心之非之格語雖超悟獨得不¶
<pb:KR4e0157_SBCK_002-13a>¶
　踵陳見抑恐於道未相脗合¶
區區論致知格物正&KR0001;以窮理未嘗戒人窮理使¶
之深居端坐而一無&KR0001;事也若謂即物窮理如前¶
&KR0001;云務外而遺内者則有&KR0001;不可耳昏闇之士果¶
䏻隨事隨物精察此心之天理以致其本然之良¶
知則雖愚必明雖柔必強大本立而逹道行九經¶
之属可一以貫之而無遺矣尚何患其無致用之¶
實乎彼頑空虚靜之徒正惟不䏻隨事隨物精察¶
此心之天理以致其本然之良知而遺棄倫理寂¶
<pb:KR4e0157_SBCK_002-13b>¶
㓕虚無以爲常是以要之不可以治家國天下孰¶
謂聖人窮理盡性之學而亦有是弊哉心者身之¶
主也而心之虚靈明覺即&KR0001;謂本然之良知也其¶
虚靈明覺之良知應感而動者謂之意有知而後¶
有意無知則無意矣知非意之體乎意之&KR0001;用必¶
有其物物即事也如意用於事親即事親爲一物¶
意用於治民即治民爲一物意用於讀書即讀書¶
爲一物意用於聽訟即聽訟爲一物凡意之&KR0001;用¶
無有無物者有是意即有是物無是意即無是物¶
<pb:KR4e0157_SBCK_002-14a>¶
矣物非意之用乎格字之義有以至字訓者如格¶
于文祖有苗來格是以至訓者也然格于文祖必¶
純孝誠敬幽明之間無一不得其理而後謂之格¶
有苗之頑實以文德誕敷而後格則亦兼有正字¶
之義在其間未可專以至字盡之也如格其非心¶
大臣格君心之非之&KR0124;是則一皆正其不正以歸¶
於正之義而不可以至字爲訓矣且大學格物之¶
訓又安知其不以正字爲訓而必以至字爲義乎¶
如以至字爲義者必曰窮至事物之理而後其說¶
<pb:KR4e0157_SBCK_002-14b>¶
始通是其用功之要全在一窮字用力之地全在¶
一理字也若上去一窮下去一理字而眞曰致知¶
在至物其可通乎夫窮理盡性聖人之成訓見於¶
繫辭者也苟格物之說而果即窮理之義則聖人¶
何不直曰致知在窮理而必爲此轉折不完之語¶
以啓後世之弊邪蓋大學格物之說自與繫辭窮¶
理大㫖雖同而微有分辨窮理者兼格致誠正而¶
爲功也故言窮理則格致誠正之功皆在其中言¶
格物則必兼舉致知誠意正心而後其功始備而¶
<pb:KR4e0157_SBCK_002-15a>¶
宻今偏舉格物而遂謂之窮理此&KR0001;以專以窮理¶
属知而謂格物未常有行非惟不得格物之㫖并¶
窮理之義而失之矣此後世之學&KR0001;以析知行爲¶
先後兩截日以支離决裂而聖學益以殘晦者其¶
端實始於此吾子蓋亦未免承沿積習見則以爲¶
於道未相脗合不爲過矣¶
　來書云謂致知之功將如何爲温凊如何爲奉¶
　養即是誠意非别有&KR0001;謂格物此亦恐非¶
此乃吾子自以已意揣度鄙見而爲是說非鄙人¶
<pb:KR4e0157_SBCK_002-15b>¶
之&KR0001;以告吾子者矣若果如吾子之言寜復有可¶
通乎蓋鄙人之見則謂意欲温凊意欲奉養者&KR0001;¶
謂意也而未可謂之誠意必實行其温凊奉養之¶
意務求自慊而無自欺然後謂之誠意知如何而¶
爲温凊之節知如何而爲奉養之宜者&KR0001;謂知也¶
而未可謂之致知必致其知如何爲温凊之節者¶
之知而實以之温凊致其知如何爲奉養之冝者¶
之知而實以之奉養然後謂之致知温凊之事奉¶
養之事&KR0001;謂物也而未可謂之格物必其於温凊¶
<pb:KR4e0157_SBCK_002-16a>¶
之事也一如其良知之&KR0001;知當如何爲温凊之節¶
者而爲之無一毫之不盡於奉養之事也一如其¶
良知之&KR0001;知當如何爲奉養之冝者而爲之無一¶
毫之不盡然後謂之格物温凊之物格然後知温¶
凊之良知始致奉養之物格然後知奉養之良知¶
始致故曰物格而後知至致其知温凊之良知而¶
後温凊之意始誠致其知奉養之良知而後奉養¶
之意始誠故曰知至而後意誠此區區誠意致知¶
格物之說蓋如此吾子更熟思之將亦無可疑者¶
<pb:KR4e0157_SBCK_002-16b>¶
矣¶
　來書云道之大端易於明白&KR0001;謂良知良&KR0014;愚¶
　夫愚婦可與及者至於節目時變之詳毫&KR0117;千¶
　里之繆必待學而後知今語孝於温凊定省孰¶
　不知之至於舜之不告而娶武之不&KR0830;而興師¶
　養志養口小杖大杖割股廬墓等事處常處變¶
　過與不及之間必須討論是非以爲制事之本¶
　然後心體無蔽臨事無失¶
道之大端易於明白此語誠然顧後之學者忽其¶
<pb:KR4e0157_SBCK_002-17a>¶
易於明白者而弗由而求其難於明白者以爲學¶
此其&KR0001;以道在邇而求諸逺事在易而求諸難也¶
孟子云夫道若大路然豈難知哉人病不由耳良¶
知良&KR0014;愚夫愚婦與聖人同但惟聖人&KR0014;致其良¶
知而愚夫愚婦不&KR0014;致此聖愚之&KR0001;由分也節目¶
時變聖人夫豈不知但不專以此爲學而其&KR0001;謂¶
學者正惟致其良知以精察此心之天理而與後¶
世之學不同耳吾子未暇良知之致而汲汲焉顧¶
是之憂此正求其難於明白者以爲學之弊也夫¶
<pb:KR4e0157_SBCK_002-17b>¶
良知之於節目時變猶規矩尺度之於方圓長短¶
也節目時變之不可預定猶方圓長短之不可勝¶
窮也故規矩誠立則不可欺以方圓而天下之方¶
圓不可勝用矣尺度誠陳則不可欺以長短而天¶
下之長短不可勝用矣良知誠致則不可欺以節¶
目時變而天下之節目時變不可勝應矣毫&KR0117;千¶
里之謬不於吾心良知一念之㣲而察之亦將何¶
&KR0001;用其學乎是不以規矩而欲定天下之方圓不¶
以尺度而欲盡天下之長短吾見其乖張謬戾日¶
<pb:KR4e0157_SBCK_002-18a>¶
勞而無成也巳吾子謂語孝於温凊定省孰不知¶
之然而&KR0014;致其知者鮮矣若謂粗知温凊定省之¶
儀節而遂謂之&KR0014;致其知則凡知君之當仁者皆¶
可謂之&KR0014;致其仁之知知臣之當忠者皆可謂之¶
&KR0014;致其忠之知則天下孰非致知者邪以是而言¶
可以知致知之必在於行而不行之不可以爲致¶
知也明矣知行合一之體不益較然矣乎夫舜之¶
不告而娶豈舜之前已有不告而娶者爲之凖則¶
故舜得以考之何典間諸何人而爲此邪抑亦求¶
<pb:KR4e0157_SBCK_002-18b>¶
諸其心一念之良知權輕重之宜不得已而爲此¶
邪武之不&KR0830;而興師豈武之前已有不&KR0830;而興師¶
者爲之凖則故武得以考之何典問諸何人而爲¶
此邪抑亦求諸其心一念之良知權輕重之宜不¶
得已而爲此邪使舜之心而非誠於爲無後武之¶
心而非誠於爲救民則其不告而娶與不&KR0830;而興¶
師乃不孝不忠之大者而後之人不務致其良知¶
以精察義理於此心感應酬酢之間顧欲懸空討¶
論此等變常之事執之以爲制事之本以求臨事¶
<pb:KR4e0157_SBCK_002-19a>¶
之無失其亦遠矣其餘&KR0070;端皆可&KR0124;推則古人致¶
知之學從可知矣¶
來書云謂大學格物之說專求本心猶可牽合¶
　至於六經四書&KR0001;載多聞多見前言徃行好古¶
　敏求慱學審問温故知新&KR0054;學詳說好問好察¶
　是皆明白求於事爲之際資於論說之間者用¶
　功節目固不容紊矣¶
格物之義前巳詳悉牽合之疑想已不俟復觧矣¶
至於多聞多見乃孔子因子張之務外好高徒欲¶
<pb:KR4e0157_SBCK_002-19b>¶
以多聞多見爲學而不&KR0014;求諸其心以闕疑殆此¶
其言行&KR0001;以不免於&KR0057;悔而&KR0001;謂見聞者適以資¶
其務外好高而已蓋&KR0001;以救子張多聞多見之病¶
而非以是教之爲學也夫子嘗曰蓋有不知而作¶
之者我無是也是猶孟子是非之心人皆有之之¶
義也此言正&KR0001;以明德性之良知非由於聞見耳¶
若曰多聞擇其善者而從之多見而識之則是專¶
求諸見聞之末而已落在第二義矣故曰知之次¶
也夫以見聞之知爲次則&KR0001;謂知之上者果安&KR0001;¶
<pb:KR4e0157_SBCK_002-20a>¶
指乎是可以窺聖門致知用力之地矣夫子謂子¶
貢曰賜也汝以予爲多學而識之者歟非也予一¶
以貫之使誠在於多學而識則夫子胡乃謬爲是¶
說以欺子貢者邪一以貫之非致其艮知而何易¶
曰君子多識前言徃行以畜其德夫以畜其德爲¶
心則凡多識前言徃行者孰非畜德之事此正知¶
行合一之功矣好古敏求者好古人之學而敏求¶
此心之理耳心即理也學者學此心也求者求此¶
心也孟子云學問之道無他求其放心而巳矣非¶
<pb:KR4e0157_SBCK_002-20b>¶
若後世廣記&KR0054;誦古人之言詞以爲好古而汲汲¶
然惟以求功名利逹之具於其外者也&KR0054;學審問¶
前言已盡温故新知朱子亦以温故属之尊德性¶
矣德性豈可以外求哉惟夫知新必由於温故而¶
温故乃&KR0001;以知新則亦可以驗知行之非兩節矣¶
&KR0054;學而詳說之者將以反說約也若無反約之云¶
則&KR0054;學詳說者果何事邪舜之好問好察惟以用¶
中而致其精一於道心耳道心者良知之謂也君¶
子之學何嘗離去事爲而廢論說但其從事於事¶
<pb:KR4e0157_SBCK_002-21a>¶
爲論說者要皆知行合一之功正&KR0001;以致其本心¶
之良知而非若世之徒事口耳談說以爲知者分¶
知行爲兩事而果有節目先後之可言也¶
來書云楊墨之爲仁義鄕愿之辭忠信堯舜子¶
　之之禪讓湯武楚項之放伐周公莾操之攝輔¶
　謾無印正又焉適從且於古今事變禮樂名物¶
　未嘗考識使國家欲興明堂建辟雍制曆律草¶
　封禪又將何&KR0001;致其用乎故論語曰生而知之¶
　者義理耳若夫禮樂名物古今事變亦必待學¶
<pb:KR4e0157_SBCK_002-21b>¶
　而後有以驗其行事之實此則可謂定論矣¶
&KR0001;喻楊墨鄕愿堯舜子之湯武楚項周公莾操之¶
辨與前舜武之論大畧可以&KR0124;推古今事變之疑¶
前於良知之說已有䂓矩尺度之喻當亦無俟多¶
贅矣至於明堂辟雍諸事以尚未容於無言者然¶
其說甚長姑就吾子之言而取正焉則吾子之惑¶
將亦可以少釋矣夫明堂辟雍之制始見於呂氏¶
之月令漢儒之訓䟽六經四書之中未嘗詳及也¶
豈呂氏漢儒之知乃賢於三代之賢聖乎齊宣之¶
<pb:KR4e0157_SBCK_002-22a>¶
時明堂尚有未毁則幽厲之世周之明堂皆無恙¶
也堯舜茅茨土階明堂之制未必備而不害其爲¶
治幽厲之明堂固猶文武成康之舊而無救於其¶
亂何邪豈能以不&KR0216;人之心而行不&KR0216;人之政則¶
雖茅茨土階固亦明堂也以幽厲之心而行幽厲¶
之政則雖明堂亦&KR0064;政&KR0001;自出之地邪武帝肇講¶
於漢而武后盛作於唐其治亂何如邪天子之學¶
曰辟雍諸侯之學曰泮宫皆&KR0090;地形而爲之名耳¶
然三代之學其要皆&KR0001;以明人倫非以辟不辟泮¶
<pb:KR4e0157_SBCK_002-22b>¶
不泮爲重輕也孔子云人而不仁如禮何人而不¶
仁如樂何制禮作樂必具中和之德聲爲律而身¶
爲度者然後可以語此若夫器數之末樂工之事¶
祝史之守故曾子曰君子&KR0001;貴乎道者三&KR0508;豆之¶
事則有司存也堯命羲和欽若昊天曆&KR0090;日月星¶
辰其重在於敬授人時也舜在璿璣玉衡其重在¶
於以齊七政也是皆汲汲然以仁民之心而行其¶
養民之政治曆明時之本固在於此也羲和曆數¶
之學臯契未必能之也禹稷未必能之也堯舜之¶
<pb:KR4e0157_SBCK_002-23a>¶
知而不徧物雖堯舜亦未必能之也然至於今循¶
羲和之法而世修之雖曲知小慧之人星術淺陋¶
之士亦能推歩占候而無&KR0001;忒則是後世曲知小¶
慧之人反賢於禹稷堯舜者邪封禪之說&KR0057;爲不¶
經是乃後世佞人䛕士&KR0001;以求媚於其上倡爲誇¶
侈以蕩君心而靡國費蓋欺天罔人無耻之大者¶
君子之&KR0001;不道司馬相如之&KR0001;以見譏於天下後¶
世也吾子乃以是爲儒者&KR0001;冝學殆亦未之思邪¶
夫聖人之&KR0001;以爲聖者以其生而知之也而釋論¶
<pb:KR4e0157_SBCK_002-23b>¶
語者曰生而知之者義理耳若夫禮樂名物古今¶
事變亦必待學而後有以驗其行事之實夫禮樂¶
名物之&KR0124;果有&KR0028;於作聖之功也而聖人亦必待¶
學而後能知焉則是聖人亦不可以謂之生知矣¶
謂聖人爲生知者專指義理而言而不以禮樂名¶
物之&KR0124;則是禮樂名物之&KR0124;無&KR0028;於作聖之功矣¶
聖人之&KR0001;以謂之生知者專指義理而不以禮樂¶
名物之&KR0124;則是學而知之者亦惟當學知此義理¶
而已困而知之者亦惟當困知此義理而巳今學¶
<pb:KR4e0157_SBCK_002-24a>¶
者之學聖人於聖人之&KR0001;能知者未能學而知之¶
而顧汲汲焉求知聖人之&KR0001;不能知者以爲學無¶
乃失其&KR0001;以希聖之方歟凡此皆就吾子之&KR0001;惑¶
者而稍爲之分釋未及乎㧞本塞源之論也夫㧞¶
本塞源之論不明於天下則天下之學聖人者將¶
日繁日難斯人淪於禽獸夷狄而猶自以爲聖人¶
之學吾之說雖或蹔明於一時終將凍觧於西而¶
氷堅於東霧釋於前而雲滃於後呶呶焉危困以¶
死而卒無救於天下之分毫也已夫聖人之心以¶
<pb:KR4e0157_SBCK_002-24b>¶
天地萬物爲一體其視天下之人無外内遠近凡¶
有血氣皆其昆弟赤子之親莫不欲安全而教養¶
之以遂其萬物一體之念天下之人心其始亦非¶
有異於聖人也特其間於有我之&KR0059;隔於物欲之¶
蔽大者以小通者以塞人各有心至有視其父子¶
兄弟如&KR0311;讐者聖人有憂之是以推其天地萬物¶
一體之仁以教天下使之皆有以克其&KR0059;去其蔽¶
以復其心體之同然其教之大端則堯舜禹之相¶
授受&KR0001;謂道心惟微惟精惟一&KR0098;執厥中而其節¶
<pb:KR4e0157_SBCK_002-25a>¶
目則舜之命契&KR0001;謂父子有親君臣有義夫婦有¶
别長㓜有序朋友有信五者而已唐虞三代之世¶
教者惟以此爲教而學者惟以此爲學當是之時¶
人無異見家無異習安此者謂之聖勉此者謂之¶
賢而背此者雖其啓明如朱亦謂之不肖下至閭¶
井田野農工商賈之賤莫不皆有是學而惟以成¶
其德行爲務何者無有聞見之雜記誦之煩辭章¶
之靡濫功利之馳逐而但使之孝其親弟其長信¶
其朋友以復其心體之同然是蓋性分之&KR0001;固有¶
<pb:KR4e0157_SBCK_002-25b>¶
而非有假於外者則人亦孰不能之乎學校之中¶
惟以成德爲事而才能之異或有長於禮樂長於¶
政教長於水土播植者則就其成德而因使益精¶
其能於學校之中迨夫舉德而任則使之終身居¶
其職而不易用之者惟知同心一德以共安天下¶
之民視才之稱否而不以崇卑爲輕重勞逸爲羙¶
惡效用者亦惟知同心一德以共安天下之民苟¶
當其能則終身處於煩劇而不以爲勞安於卑&KR0200;¶
而不以爲賤當是之時天下之人熈熈皥皥皆相¶
<pb:KR4e0157_SBCK_002-26a>¶
視如一家之親其才質之下者則安其農工商賈¶
之分各勤其業以相生相養而無有乎希高慕外¶
之心其才&KR0014;之異若臯䕫稷契者則出而各效其¶
能若一家之務或營其衣食或通其有無或備其¶
器用集謀并力以求遂其仰事俯育之願惟恐當¶
其事者之或怠而重巳之累也故稷勤其稼而不¶
耻其不知教視契之善教即已之善教也䕫司其¶
樂而不耻於不明禮視夷之通禮即已之通禮也¶
蓋其心學純明而有以全其萬物一體之仁故其¶
<pb:KR4e0157_SBCK_002-26b>¶
精神流貫志氣通逹而無有乎人巳之分物我之¶
間譬之一人之身目視耳聽手持足行以濟一身¶
之用目不耻其無聦而耳之&KR0001;渉目必營焉足不¶
耻其無執而手之&KR0001;探足必前焉蓋其元氣充周¶
血脉條暢是以痒疴呼吸感觸神應有不言而喻¶
之妙此聖人之學&KR0001;以至易至簡易知易從學易¶
能而才易成者正以大端惟在復心體之同然而¶
知識技能非&KR0001;與論也三代之衰王道熄而覇術¶
焻孔孟既没聖學晦而邪說橫教者不復以此爲¶
<pb:KR4e0157_SBCK_002-27a>¶
教而學者不復以此爲學覇者之徒竊取先王之¶
近似者假之於外以内濟其&KR0059;已之欲天下靡然¶
而宗之聖人之道遂以蕪塞相倣相效日求&KR0001;以¶
富强之說傾詐之謀攻伐之計一切欺天罔人茍¶
一時之得以獵取聲利之術若管商蘇張之属者¶
至不可名數旣其乆也闘爭刼奪不勝其禍斯人¶
淪於禽獸夷狄而覇術亦有&KR0001;不能行矣世之儒¶
者&KR0099;然悲傷蒐獵先聖王之典章法制而掇拾修¶
&KR0024;於煨燼之餘蓋其爲心良亦欲以挽回先王之¶
<pb:KR4e0157_SBCK_002-27b>¶
道聖學旣逺覇術之傳積漬已深雖在賢知皆不¶
免於習染其&KR0001;以講明修飾以求宣暢光復於世¶
者僅足以増覇者之藩籬而聖學之門墻遂不復¶
可覩於是乎有訓詁之學而傳之以爲名有記誦¶
之學而言之以爲&KR0054;有詞章之學而侈之以爲麗¶
若是者紛紛籍籍群起角立於天下又不知其㡬¶
家萬徑千蹊莫知&KR0001;適世之學者如入百戯之埸¶
讙謔跳踉騁竒闘巧獻笑爭妍者四面而競出前¶
瞻後盻應接不遑而耳目眩瞀精神恍惑日夜遨¶
<pb:KR4e0157_SBCK_002-28a>¶
逰淹息其間如病狂䘮心之人莫自知其家業之¶
&KR0001;歸時君世主亦皆昏迷顛倒於其說而終身從¶
事於無用之虚文莫自知其&KR0001;謂間有&KR0116;其空踈¶
謬妄支離牽滯而卓然自&KR0108;欲以見諸行事之實¶
者極其&KR0001;抵亦不過爲富強功利五覇之事業而¶
止聖人之學日遠日晦而功利之習愈趨愈下其¶
間雖嘗瞽惑於佛老而佛老之說卒亦未能有以¶
勝其功利之心雖又嘗折&KR0168;於群儒而群儒之論¶
終亦未能有以破其功利之見蓋至於今功利之¶
<pb:KR4e0157_SBCK_002-28b>¶
毒淪浹於人之心髓而習以成性也㡬千年矣相¶
矜以知相軋以&KR0020;相爭以利相高以技能相取以¶
聲譽其出而仕也理錢&KR0150;者則欲兼夫兵刑典禮¶
樂者又欲與於銓軸處郡縣則思藩臬之高居臺¶
諌則望宰執之要故不能其事則不得以兼其官¶
不通其說則不可以要其譽記誦之廣適以長其¶
教也知識之多適以行其惡也聞見之博適以肆¶
其辨也辭章之富適以飾其僞也是以臯䕫稷契¶
&KR0001;不能兼之事而今之初學小生皆欲通其說䆒¶
<pb:KR4e0157_SBCK_002-29a>¶
其術其稱名借號未嘗不曰吾欲以共成天下之¶
務而其誠心實意之&KR0001;在以爲不如是則無以濟¶
其&KR0059;而滿其欲也嗚呼以若是之積染以若是之¶
心志而又講之以若是之學術宜其聞吾聖人之¶
教而視之以爲贅疣柄鑿則其以良知爲未足而¶
謂聖人之學爲無&KR0001;用亦其&KR0020;有&KR0001;必至矣嗚呼¶
士生斯世而尚何以求聖人之學乎尚何以論聖¶
人之學乎士生斯世而欲以爲學者不亦勞苦而¶
繁難乎不亦拘滯而險艱乎嗚呼可悲也已&KR0001;幸¶
<pb:KR4e0157_SBCK_002-29b>¶
天理之在人心終有&KR0001;不可泯而良知之明萬古¶
一日則其聞吾㧞本塞源之論必有惻然而悲戚¶
然而痛憤然而起沛然若决江河而有&KR0001;不可禦¶
者矣非夫豪傑之士無&KR0001;待而興起者吾誰與望¶
乎¶
　　啓問道通書¶
呉曽兩生至備道道通懇切爲道之意殊慰相念¶
若道通真可謂篤信好學者矣憂病中㑹不能與¶
兩生細論然兩生亦自有志向肯用功者毎見輒¶
<pb:KR4e0157_SBCK_002-30a>¶
&KR0116;有進在區區誠不能無&KR0018;於兩生之遠來在兩¶
生則亦庻㡬無&KR0018;其遠來之意矣臨别以此冊致¶
道通意請書數語荒憒無可言者輒以道通來書¶
中&KR0001;問數節畧干轉語奉酬草草殊不詳細兩生¶
當亦自能口悉也¶
　來書云日用工夫只是立志近來於先生誨言¶
　時時體驗愈益明白然於朋友不能一時相離¶
　若得朋友講習則此志&KR0138;精健闊大&KR0138;有生意¶
　若三五日不得朋友相講便&KR0116;微弱遇事便㑹¶
<pb:KR4e0157_SBCK_002-30b>¶
　困亦時㑹忘乃今無朋友相講之日還只静坐¶
　或㸔書或㳺衍經行凡寓目措身悉取以培養¶
　此志頗&KR0116;意思和適然終不如朋友講聚精神¶
　流動生意更多也離群索居之人當更有何法¶
　以處之¶
此段足驗道通日用工夫&KR0001;得工夫大畧亦只是¶
如此用只要無間㫁到得純熟後意思又自不同¶
矣大抵吾人爲學&KR0131;要大頭腦只是立志&KR0001;謂困¶
忘之病亦只是志欠真切今好色之人未嘗病於¶
<pb:KR4e0157_SBCK_002-31a>¶
困忘只是一真切耳自家痛庠自家須㑹知得自¶
家須㑹搔摩得旣自知得痛痒自家須不能不搔¶
摩得佛家謂之方便法門須是自家調停斟酌他¶
人總難與力亦更無别法可設也¶
　來書云上蔡嘗問天下何思何慮伊川云有此¶
　理只是發得太早在學者工夫固是必有事焉¶
　而勿忘然亦須識得何思何慮底氣&KR0090;一併㸔¶
　爲是若不識得這氣&KR0090;便有正與&KR0135;長之病&KR0002;¶
　認得何思何慮而忘必有事焉工夫恐又墮於¶
<pb:KR4e0157_SBCK_002-31b>¶
　無也須是不滯於有不墮於無然乎否也¶
所論亦相去不遠矣只是契悟未盡上蔡之問與¶
伊川之答亦只是上蔡伊川之意與孔子繫辭原¶
㫖稱有不同繫言何思何慮是言&KR0001;思&KR0001;慮只是¶
一箇天理更無别思别慮耳非謂無思無慮也故¶
曰同歸而殊途一致而百慮天下何思何慮云殊¶
途云百慮則豈謂無思無慮邪心之本體即是天¶
理天理只是一箇更有何可思慮得天理原自寂¶
然不動原自感而遂通學者用功雖千思萬慮只¶
<pb:KR4e0157_SBCK_002-32a>¶
是要復他本來體用而已不是以&KR0059;意去安排思¶
索出來故明道云君子之學莫若廓然而太公物¶
來而順應若以&KR0059;意去安排思索便是用智自&KR0059;¶
矣何思何慮正是工夫在聖人分上便是自然的¶
在學者分上便是勉然的伊川&KR0077;是把作效驗㸔¶
了&KR0001;以有發得太早之說旣而云&KR0077;好用功則已¶
自&KR0116;其前言之有未盡矣濓溪主静之論亦是此¶
意今道通之言雖已不爲無見然亦未免尚有兩¶
事也¶
<pb:KR4e0157_SBCK_002-32b>¶
　來書云凡學者&KR0138;曉得做工夫便要識認得聖¶
　人氣&KR0090;蓋認得聖人氣&KR0090;把做凖的乃就實地¶
　做工夫去&KR0138;不㑹差&KR0138;是作聖工夫未知是否¶
先認聖人氣象㫺人嘗有是言矣然亦欠有頭腦¶
聖人氣&KR0090;自是聖人的我從何處識認若不就自¶
己良知上真切體認如以無星之稱而權輕重未¶
開之鏡而照妍&KR0896;真&KR0001;謂以小人之腹而度君子¶
之心矣聖人氣&KR0090;何由認得自已良知原與聖人¶
一般若體認得自已良知明白即聖人氣象不在¶
<pb:KR4e0157_SBCK_002-33a>¶
聖人而在我矣程子嘗云覷著堯學他行事無他¶
許多聰明睿智安能如彼之動容周旋中禮又云¶
心通於道然後能辨是非今且說通於道在何處¶
聰明睿智從何處出來¶
　來書云事上磨煉一日之内不管有事無事只¶
　一意培養本原若遇事來感或自已有感心上¶
　旣有&KR0116;安可謂無事但因事凝心一㑹大段覺¶
　得事理當如此只如無事處之盡吾心而已然¶
　乃有處得善與未善何也又或事來得多須要¶
<pb:KR4e0157_SBCK_002-33b>¶
　次第與處毎因才力不足輒爲&KR0001;困雖極力扶¶
　起而精神已&KR0116;衰弱遇此未免要十分退省寧¶
　不了事不可不加培養如何¶
&KR0001;說工夫就道通分上也只是如此用然未免有¶
出入在凡人爲學終身只爲這一事自少至老自¶
朝至暮不論有事無事只是做得這一件&KR0001;謂必¶
有事焉者也&KR0002;說寧不了事不可不加培養&KR0077;是¶
尚爲兩事也必有事焉而勿忘勿&KR0135;事物之來但¶
盡吾心之良知以應之&KR0001;謂忠恕違道不逺矣凡¶
<pb:KR4e0157_SBCK_002-34a>¶
處得有善有未善及有困頓失次之患者皆是牽¶
於毁譽得䘮不能實致其良知耳&KR0002;能實致其良¶
知然後見得平日&KR0001;謂善者未必是善&KR0001;謂未善¶
者&KR0077;恐正是牽扵毁譽得喪自賊其良知者也¶
　來書云致知之說春間再承誨益已頗知用力¶
　&KR0116;得比舊尤爲簡易但鄙心則謂與初學言之¶
　還湏帶格物意思使之知下手處本來致知格¶
　物一併下但在初學未知下手用功還說與格¶
　物方暁得致知云云¶
<pb:KR4e0157_SBCK_002-34b>¶
格物是致知工夫知得致知便已知得格物&KR0002;是¶
未知格物則是致知工夫亦未嘗知也近有一書¶
與友人論此頗悉今徃一通細觀之當自見矣¶
　來書云今之爲朱陸之辨者尚未巳毎對朋友¶
　言正學不明已乆且不須枉費心力爲朱陸爭¶
　是非只依先生立志二字&KR0039;化人&KR0002;其人果能¶
　辨得此志來决意要知此學已是大段明白了¶
　朱陸雖不辨彼自能覺得又嘗見朋友中見有¶
　人議先生之言者輒爲動氣昔在朱陸二先生¶
<pb:KR4e0157_SBCK_002-35a>¶
　&KR0001;以遺後世紛紛之議者亦見二先生工夫有¶
　未純熟分明亦有動氣之病若明道則無此矣¶
　觀其與吳渉禮論介甫之學云爲我盡逹諸介¶
　甫不有益於他必有益於我也氣&KR0090;何等從容¶
嘗見先生與人書中亦引此言願朋友皆如此¶
　如何¶
此節議論得極是極是願道通遍以告於同志各¶
自且論自巳是非莫論朱陸是非也以言語謗人¶
其謗淺若自己不能身體實踐而徒入耳出口呶¶
<pb:KR4e0157_SBCK_002-35b>¶
呶度日是以身謗也其謗深矣凡今天下之論議¶
我者苟&KR0014;取以爲善皆是砥礪切磋我也則在我¶
無非警惕修省進德之地矣昔人謂攻吾之短者¶
是吾師師又可惡乎¶
　來書云有引程子人生而靜以上不容&KR0003;才說¶
　性便已不是性何故不容說何故不是性晦庵¶
　答云不容說者未有性之可言不是性者已不¶
　能無氣質之雜矣二先生之言皆未能曉毎看¶
　書至此輒爲一惑請問¶
<pb:KR4e0157_SBCK_002-36a>¶
生之謂性生字即是氣字猶言氣即是性也氣即¶
是性人生而静以上不容說才說氣即是性即已¶
落在一邉不是性之本原矣孟子性善是從本原¶
上說然性善之端須在氣上始見得&KR0002;無氣亦無¶
可見矣惻隱羞惡辭讓是非即是氣程子謂論性¶
不論氣不備論氣不論性不明亦是爲學者各認¶
一邉只得如此說若見得自性明白時氣即是性¶
性即是氣原無性氣之可分也¶
　　　答陸原靜書¶
<pb:KR4e0157_SBCK_002-36b>¶
　來書云下手工夫覺此心無時寧靜妄心固動¶
　也照心亦動也心既恒動則無刻蹔停也¶
是有意於求寧靜是以愈不寧靜耳夫妄心則動¶
也照心非動也&KR0106;照則&KR0106;動&KR0106;靜天地之&KR0001;以&KR0106;¶
乆而不已也照心固照也妄心亦照也其爲物不¶
貳則其生物不息有刻蹔停則息矣非至誠無息¶
之學矣¶
　來書云良知亦有起處云云¶
此或聽之未審良知者心之本體即前&KR0001;謂&KR0106;照¶
<pb:KR4e0157_SBCK_002-37a>¶
者也心之本體無起無不起雖妄念之發而良知¶
未嘗不在但人不知存則有時而或放耳雖昏塞¶
之極而良知未嘗不明但人不知察則有時而或¶
蔽耳雖有時而或放其體實未嘗不在也存之而¶
已耳雖有時而或蔽其體實未嘗不明也察之而¶
已耳若謂良知亦有起處則是有時而不在也非¶
其本體之謂矣¶
精一之精以理言精神之精以氣言理者氣之條¶
理氣者理之運用無條理則不能運用無運用則¶
<pb:KR4e0157_SBCK_002-37b>¶
亦無以見其&KR0001;謂條理者矣精則精精則明精則¶
一精則神精則誠一則精一則明一則神一則誠¶
原非有二事也但後世儒者之說與養生之說各¶
滯於一偏是以不相爲用前日精一之論雖爲原¶
靜愛養精神而發然而作聖之功寔亦不外是矣¶
　來書云元神元氣元精必各有&KR0009;藏發生之處¶
　又有真隂之精真陽之氣云云¶
夫良知一也以其妙用而言謂之神以其流行而¶
言謂之氣以其凝聚而言謂之精安可以形象方¶
<pb:KR4e0157_SBCK_002-38a>¶
&KR0001;求哉真隂之精即真陽之氣之母真陽之氣即¶
真隂之精之父隂根陽陽根隂亦非有二也茍吾¶
良知之說明則凡若此&KR0124;皆可以不言而喻不然¶
則如來書&KR0001;云三&KR0028;七返九還之屬尚有無窮可¶
疑者也¶
　　　又¶
　來書云良知心之本體即&KR0001;謂性善也未發之¶
　中也寂然不動之體也廓然太公也何常人皆¶
　不能而必待於學邪中也寂也公也旣以屬心¶
<pb:KR4e0157_SBCK_002-38b>¶
　之體則良知是矣今驗之於心知無不良而中¶
　寂大公實未有也豈良知復超然於體用之外¶
　乎¶
性無不善故知無不良良知即是未發之中即是¶
廓然大公寂然不動之本體人人之&KR0001;同具者也¶
但不能不昏蔽於物欲故須學以去其昏蔽然於¶
良知之本體&KR0004;不能有加損於毫未也知無不良¶
而中寂大公未能全者是昏蔽之未盡去而存之¶
未純耳體即良知之體用即良知之用寧復有超¶
<pb:KR4e0157_SBCK_002-39a>¶
然於體用之外者乎¶
　來書云周子曰主靜程子曰動亦定靜亦定先¶
生曰定者心之本體是靜定也决非不覩不聞¶
　無思無爲之謂必常知常存常主於理之謂也¶
　夫常知常存常主於理明是動也已發也何以¶
　謂之靜何以謂之本體豈是靜定也又有以貫¶
　乎心之動靜者邪¶
理無動者也常知常存常主於理即不覩不聞無¶
思無爲之謂也不覩不聞無思無爲非槁木死&KR0069;¶
<pb:KR4e0157_SBCK_002-39b>¶
之謂也覩聞思爲一於理而未嘗有&KR0001;覩聞思爲¶
即是動而未嘗動也&KR0001;謂動亦定靜亦定體用一¶
原者也¶
　來書云此心未發之體其在已發之前乎其在¶
　已發之中而爲之主乎其無前後内外而渾然¶
　一體者乎今謂心之動靜者其主有事無事而¶
　言乎其主寂然感通而言乎其主循理從欲而¶
言乎若以循理爲靜從欲爲動則於&KR0001;謂動中¶
有靜靜中有動動極而静静極而動者不可通¶
<pb:KR4e0157_SBCK_002-40a>¶
　矣若以有事而感通爲動無事而寂然爲静則¶
　於&KR0001;謂動而無動靜而無靜者不可通矣若謂¶
　未發在已發之先靜而生動是至誠有息也聖¶
　人有復也又不可矣若謂未發在已發之中則¶
　不知未發已發俱當主靜乎抑未發爲靜而已¶
　發爲動乎抑未發已發俱無動無靜乎俱有動¶
　有靜乎幸教¶
未發之中即良知也無前後内外而渾然一體者¶
也有事無事可以言動靜而良知無分於有事無¶
<pb:KR4e0157_SBCK_002-40b>¶
事也寂然感通可以言動靜而良知無分於寂然¶
感通也動靜者&KR0001;遇之時心之本體固無分於動¶
靜也理無動者也動即爲欲循理則雖酬酢萬變¶
而未嘗動也從欲則雖槁心一念而未嘗靜也動¶
中有靜靜中有動又何疑乎有事而感通固可以¶
言動然而寂然者未嘗有増也無事而寂然固可¶
以言靜然而感通者未嘗有减也動而無動靜而¶
無靜又何疑乎無前後内外而渾然一體則至誠¶
有息之疑不待觧矣未發在已發之中而已發之¶
<pb:KR4e0157_SBCK_002-41a>¶
中未嘗别有未發者在已發在未發之中而未發¶
之中未嘗别有已發者存是未嘗無動靜而不可¶
以動靜分者也凡觀古人言語在以意逆志而得¶
其大㫖若必拘滯於文義則靡有孑遺者是周果¶
無遺民也周子靜極而動之說苟不善觀亦未免¶
有病蓋其意從太極動而生陽靜而生隂說來太¶
極生生之理妙用無息而常體不易太極之生生¶
即隂陽之生生就其生生之中指其妙用無息者¶
而謂之動謂之陽之生非謂動而後生陽也就其¶
<pb:KR4e0157_SBCK_002-41b>¶
生生之中指其常體不易者而謂之靜謂之隂之¶
生非謂靜而後生隂也若果靜而後生隂動而後¶
生陽則是隂陽動静截然各自爲一物矣隂陽一¶
氣也一氣屈伸而爲隂陽動靜一理也一理隱顯¶
而爲動靜春夏可以爲陽爲動而未嘗無隂與靜¶
也秋冬可以爲隂爲靜而未嘗無陽與動也春夏¶
此不息秋冬此不息皆可謂之陽謂之動也春夏¶
此常體秋冬此常體皆可謂之隂謂之靜也自元¶
㑹運世歲月日時以至刻抄忽微莫不皆然&KR0001;謂¶
<pb:KR4e0157_SBCK_002-42a>¶
動靜無端隂陽無始在知道者黙而識之非可以¶
言語窮也若只牽文泥句比擬倣像則&KR0001;謂心從¶
法華轉非是轉法華矣¶
　來書云嘗試於心喜怒憂懼之感發也雖動氣¶
　之極而吾心良知一覺即罔然消阻或遏於初¶
　或制於中或悔於後然則良知常&KR0002;居優間無¶
　事之地而爲之主於喜怒憂懼若不與焉者何¶
　歟¶
知此則知未發之中寂然不動之體而有發而中¶
<pb:KR4e0157_SBCK_002-42b>¶
節之和感而遂通之妙矣然謂良知常若居於優¶
閒無事之地語尚有病蓋良知雖不滯於喜怒憂¶
懼而喜怒憂懼亦不外於良知也¶
　來書云夫子昨以良知爲照心&KR0060;謂良知心之¶
　本體也照心人&KR0001;用功乃戒愼恐懼之心也猶¶
　思也而遂以戒愼恐懼爲良知何歟¶
能戒愼恐懼者是良知也¶
　來書云先生又曰照心非動也豈以其循理而¶
　謂之静歟妄心亦照也豈以其良知未嘗不在¶
<pb:KR4e0157_SBCK_002-43a>¶
　於其中未嘗不明於其中而視聽言動之不過¶
　則者皆天理歟且既曰妄心則在&KR0301;心可謂之¶
　照而在照心則謂之妄矣妄與息何異今假妄¶
　之照以續至誠之無息&KR0060;&KR0001;未明幸再啓&KR0170;¶
照心非動者以其發於本體明覺之自然而未嘗¶
有所動也有&KR0001;動即妄矣妄心亦照者以其本體¶
明覺之自然者未嘗不在於其中但有&KR0001;動耳無¶
&KR0001;動即照矣無妄無照非以妄爲照以照爲妄也¶
照心爲照妄心爲妄是猶有妄有照也有妄有照¶
<pb:KR4e0157_SBCK_002-43b>¶
則猶貳也貳則息矣無妄無照則不貳不貳則不¶
息矣¶
來書云養生以清心寡欲爲要夫清心寡欲作¶
　聖之功畢矣然欲寡則心自清清心非舎棄人¶
　事而獨居求靜之謂也盖欲使此心純乎天理¶
　而無一毫人欲之&KR0059;耳今欲爲此之功而隨人¶
　欲生而克之則病根常在未免㓕於東而生於¶
　西若欲刋剥洗蕩於衆欲未萌之先則又無&KR0001;¶
　用其力徒使此心之不清且欲未萌而搜剔以¶
<pb:KR4e0157_SBCK_002-44a>¶
　求去之是猶引犬上堂而逐之也愈不可矣¶
必欲此心純乎天理而無一毫人欲之&KR0059;此作聖¶
之功也必欲此心純乎天理而無一毫人欲之&KR0059;¶
非防於未萌之先而克於方萌之際不能也防於¶
未萌之先而克於方萌之際此正中庸戒慎恐懼¶
大學致知格物之功舎此之外無别功矣夫謂㓕¶
於東而生於西引犬上堂而逐之者是自&KR0059;自利¶
將迎意必之爲累而非克治洗蕩之爲患也今曰¶
養生以淸心寡欲爲要只養生二字便是自&KR0059;自¶
<pb:KR4e0157_SBCK_002-44b>¶
利將迎意必之根有此病根潜伏於中冝其有㓕¶
於東而生於西引犬上堂而逐之之患也¶
　來書云佛氏於不思善不思惡時認本來靣目¶
　於吾儒隨物而格之功不同吾若於不思善不¶
　思惡時用致知之功則已渉於思善矣欲善惡¶
　不思而心之良知清靜自在惟有&KR0304;而方醒之¶
　時耳斯正孟子夜氣之說但於斯光景不䏻乆¶
　倐忽之際思慮已生不知用功乆者其常&KR0304;&KR0004;¶
　醒而思未起之時否乎今澄欲求寧静愈不寧¶
<pb:KR4e0157_SBCK_002-45a>¶
　靜欲念無生則念愈生如之何而&KR0014;使此心前¶
　念易㓕後念不生良知獨顯而與造物者遊乎¶
不思善不思惡時認本來靣目此佛氏爲未識本¶
來靣目者設此方便本來靣目即吾聖門&KR0001;謂良¶
知今旣認得良知明白即已不消如此說矣隨物¶
而格是致知之功即佛氏之常惺惺亦是常存他¶
本來面目耳體段工夫大畧相似但佛氏有箇自¶
&KR0059;自利之心&KR0001;以便有不同耳今欲善惡不思而¶
心之良知清靜自在此便有自&KR0059;自利將迎意必¶
<pb:KR4e0157_SBCK_002-45b>¶
之心&KR0001;以有不思善不思惡時用致知之功則已¶
渉於思善之患孟子說夜氣亦只是爲失其良心¶
之人指出箇良心萌動處使他從此培養將去今¶
已知得良知明白常用致知之功即已不消說夜¶
氣&KR0077;是得兎後不知守兎而仍去守株兎將復失¶
之矣欲求寧靜欲念無生此正是自&KR0059;自利將迎¶
意必之病是以念愈生而愈不寧靜良知只是一¶
箇良知而善惡自辨更有何善何惡可思良知之¶
體本自寧靜今&KR0077;又添一箇求寧靜本自生生今¶
<pb:KR4e0157_SBCK_002-46a>¶
&KR0077;又添一箇欲無生非獨聖門致知之功不如此¶
雖佛氏之學亦未如此將迎意必也只是一念良¶
知徹頭徹尾無始無終即是前念不㓕後念不生¶
今&KR0077;欲前念易㓕而後念不生是佛氏&KR0001;謂斷㓕¶
種性入於槁木死&KR0069;之謂矣¶
　來書云佛氏又有常提念頭之說其猶孟子&KR0001;¶
　謂必有事夫子&KR0001;謂致良知之說乎其即常惺¶
　惺常記得常知得常存得者乎於此念頭提在¶
　之時而事至物來應之必有其道但恐此念頭¶
<pb:KR4e0157_SBCK_002-46b>¶
　提起時少放下時多則工夫間斷耳且念頭放¶
　失多因&KR0059;欲客氣之動而始忽然驚醒而後提¶
　其放而未提之間心之昏雜多不自覺今欲日¶
　精日明常提不放以何道乎只此常提不放即¶
　全功乎抑於常提不放之中更宜加省克之功¶
　乎雖曰常提不放而不加戒懼克治之功恐&KR0059;¶
　欲不去若加戒懼克治之功焉又爲思善之事¶
　而於本來面目又未逹一間也如之何則可¶
戒懼克治即是常提不放之功即是必有事焉豈¶
<pb:KR4e0157_SBCK_002-47a>¶
有兩事邪此節&KR0001;問前一叚已自說得分曉末後¶
&KR0077;是自生迷惑說得支離及有本來面目未逹一¶
間之疑都是自&KR0059;自利將迎意必之爲病去此病¶
自無此疑矣¶
　來書云質美者明得盡查滓便渾化如何謂明¶
　得盡如何而能更渾化¶
良知本來自明氣質不美者查滓多障蔽厚不易¶
開明質美者查滓原少無多障蔽略加致知之功¶
此良知便自瑩徹些少查滓如湯中浮雪如何&KR0014;¶
<pb:KR4e0157_SBCK_002-47b>¶
作障蔽此本不甚難曉原靜&KR0001;以致疑於此想是¶
因一明字不明白亦是稍有欲速之心向曽面論¶
明善之義明則誠矣非若後儒&KR0001;謂明善之淺也¶
　來書云聰明睿知果質乎仁義禮智果性乎喜¶
　怒哀樂果情乎&KR0059;欲客氣果一物乎二物乎古¶
　之英才若子房仲舒叔度孔明文仲韓范諸公¶
　德業表著皆良知中&KR0001;發也而不得謂之聞道¶
　者果何在乎苟曰此特生質之美耳則生知安¶
　行者不愈於學知困勉者乎愚意竊云謂諸公¶
<pb:KR4e0157_SBCK_002-48a>¶
　見道偏則可謂全無聞則恐後儒崇尚記誦訓¶
　詁之過也然乎否乎¶
性一而已仁義禮知性之性也聰明睿知性之質¶
也喜怒哀樂性之情也&KR0059;欲客氣性之蔽也質有¶
淸濁故情有過不及而蔽有淺深也&KR0059;欲客氣一¶
病兩痛非二物也張黄諸&KR0081;及韓范諸公皆天質¶
之美自多暗合道妙雖未可盡謂之知學盡謂之¶
聞道然亦自其有學違道不逺者也使其聞學知¶
道即伊傅周召矣若文中子則又不可謂之不知¶
<pb:KR4e0157_SBCK_002-48b>¶
學者其書雖多出於其徒亦多有未是處然其大¶
畧則亦居然可見但今相去遼遠無有的然慿證¶
不可懸斷其&KR0001;至矣夫良知即是道良知之在人¶
心不但聖賢雖常人亦無不如此若無有物欲牽¶
蔽但循着良知發用流行將去即無不是道但在¶
常人多爲物欲牽蔽不能循得良知如數公者天¶
質旣自淸明自少物欲爲之牽蔽則其良知之發¶
用流行處自然是多自然違道不遠學者學循此¶
良知而已謂之知學只是知得專在學循良知數¶
<pb:KR4e0157_SBCK_002-49a>¶
公雖未知專在良知上用功而或泛濫於多岐疑¶
迷於影響是以或離或合而未純若知得時便是¶
聖人矣後儒嘗以數子者尚皆是氣質用事未免¶
於行不著習不察此亦未爲過論但後儒之&KR0001;謂¶
著察者亦是狃於聞見之狹蔽於沿習之非而依¶
擬倣象於影響形迹之間尚非聖門之&KR0001;謂著察¶
者也則亦安得以已之昏昏而求人之昭昭也乎¶
&KR0001;謂生知安行知行二字亦是就用功上說若是¶
知行本體即是良知良&KR0014;雖在困勉之人亦皆可¶
<pb:KR4e0157_SBCK_002-49b>¶
謂之生知安行矣知行二字更宜精察¶
　來書云昔周茂叔毎令伯淳㝷仲尼顔子樂處¶
　敢問是樂也與七情之樂同乎否乎若同則常¶
　人之一遂&KR0001;欲皆能樂矣何必聖賢若别有真¶
　樂則聖賢之遇大憂大怒大驚大懼之事此樂¶
　亦在否乎且君子之心常存戒懼是蓋終身之¶
　憂也惡得樂澄平生多悶未嘗見真樂之趣今¶
　切願㝷之¶
樂是心之本體雖不同於七情之樂而亦不外於¶
<pb:KR4e0157_SBCK_002-50a>¶
七情之樂雖則聖賢别有真樂而亦常人之&KR0001;同¶
有但常人有之而不自知反自求許多憂苦自加¶
迷棄雖在憂苦迷棄之中而此樂又未嘗不存但¶
一念開明反身而誠則即此而在矣毎與原靜論¶
無非此意而原靜尚有何道可得之問是猶未免¶
於&KR0016;驢覔驢之蔽也¶
　來書云大學以心有好樂忿&KR1264;憂患恐懼爲不¶
　得其正而程子亦謂聖人情順萬事而無情&KR0001;¶
　謂有者傳習錄中以病瘧譬之極精切矣若程¶
<pb:KR4e0157_SBCK_002-50b>¶
　子之言則是聖人之情不生於心而生於物也¶
　何謂&KR0088;且事感而情應則是是非非可以就格¶
　事或未感時謂之有則未形也謂之無則病根¶
　在有無之間何以致吾知乎學務無情累雖輕¶
　而出儒入佛矣可乎¶
聖人致知之功至誠無息其良知之體皦如明鏡¶
略無纎翳妍媸之來隨物見形而明鏡曾無&KR0468;染¶
&KR0001;謂情順萬事而無情也無&KR0001;住而生其心佛氏¶
曽有是言未爲非也明鏡之應物妍者妍媸者媸¶
<pb:KR4e0157_SBCK_002-51a>¶
一照而皆眞即是生其心處妍者妍&KR0896;者媸一過¶
而不㽞即是無所住處病瘧之喻旣巳見其精切¶
則此節所問可以釋然病瘧之人瘧雖未發而病¶
根自在則亦安可以其瘧之未發而遂忘其服藥¶
調理之功乎&KR0002;必待瘧發而後服藥調理則旣晚¶
矣致知之功無間於有事無事而豈論於病之巳¶
發未發邪大抵原静所疑前後雖&KR0002;不一然皆起¶
於自私自利將迎意必之爲崇此根一去則前後¶
所疑自將氷消霧釋有不待於問辨者矣¶
<pb:KR4e0157_SBCK_002-51b>¶
答原静書出讀者皆喜澄善問師善答皆得聞所¶
未聞師日原静所問只是知觧上轉不得巳與之¶
逐節分疏&KR0002;信則良知只在良知上用功雖千經¶
萬興無不昭合異端曲學一勘盡破矣何必如此¶
節節分觧佛家有僕人逐塊之喻見塊僕人則得¶
人矣見塊逐塊於塊奚得哉在坐諸友聞知暢然¶
笥有惺惺悟此學貴反求非知觧可入也¶
　　答歐陽崇一¶
　崇一來書云師云德性之良知非由於聞見&KR0002;¶
<pb:KR4e0157_SBCK_002-52a>¶
　由多聞擇其善者而從知多見而識之則是專¶
　求之見聞之末而巳落在第二義&KR0060;意良知雖¶
　不由見聞而有然學者之知未嘗不由見聞而¶
　發滯於見聞固非而見聞亦良知之用也令曰¶
　落在第二義恐爲專以見聞爲學者而言&KR0002;致¶
　其良知而求知見聞亦知行合一之功似矣如¶
　何¶
良知不由見聞而有而見聞莫非良知之用故良¶
知不滯於見聞而亦不雜於見聞孔子云吾有知¶
<pb:KR4e0157_SBCK_002-52b>¶
乎哉無知也良知之外别無知矣故致良知是學¶
問大頭腦是聖人教人第一義今云專求之見聞¶
之未則是失&KR0077;頭腦而巳落在第二義矣近時同¶
志中盖巳莫不知有志良知之&KR0003;言其工夫尚多¶
鶻突者正是欠此一問大扺學問工夫只要主意¶
頭腦是當&KR0002;主意頭腦專以致良知爲事則凡多¶
聞多見莫非致良知之功盖日月之間見聞酧酢¶
雖千頭萬緒莫非良知之發用流行除&KR0077;見聞酬¶
<pb:KR4e0157_SBCK_002-53a>¶
酢亦無良知可致矣故只是一事&KR0002;曰致其良知¶
而求之見聞則語意之間未免爲二此與專求之¶
見聞之末者雖稍不同其爲未得精一之㫖則一¶
而巳多聞擇其善者而從之多見而識之旣云擇¶
又云識其良知亦未嘗不行於其間但其用意乃¶
專在多聞多見上去擇識則巳失&KR0077;頭腦矣崇一¶
於此等處見得當巳分曉今日之問正爲發明此¶
學於同志中極有益但語意未瑩則毫&KR0117;千里亦¶
不容不精察之也¶
<pb:KR4e0157_SBCK_002-53b>¶
　來書云師云繫言何思何慮是言&KR0001;思&KR0001;慮只¶
　是天理更無别思别慮耳非謂無思無慮也心¶
　之本體即是天理有何可思慮得學者用功雖¶
　千思萬慮只是要復他本體不是以&KR0059;意去安¶
　排思索出來若安排思索便是自&KR0059;用智矣學¶
　者之敝大率非沉空守寂則安排思索德辛壬¶
　之歲着前一病近又着後一病但思索亦是良¶
　知發用其與&KR0059;意安排者何&KR0001;取别恐認賊作¶
　子惑而不知也¶
<pb:KR4e0157_SBCK_002-54a>¶
思曰睿睿作聖心之官則思思則得之思其可少¶
乎沉空守寂與安排思索正是自&KR0059;用智其爲喪¶
失良知一也良知是天理之昭明靈覺處故良知¶
即是天理思是良知之發用若是良知發用之思¶
則&KR0001;思莫非天理矣良知發用之思自然明白簡¶
易良知亦自&KR0014;知得若是&KR0059;意安排之思自是紛¶
紜勞擾良知亦自㑹分别得蓋思之是非邪正良¶
知無有不自知者&KR0001;以認賊作子正爲致知之學¶
不明不知在良知上體認之耳¶
<pb:KR4e0157_SBCK_002-54b>¶
　來書又云師云爲學終身只是一事不論有事¶
　無事只是這一件&KR0002;說寧不了事不可不加培¶
　養&KR0077;是分爲兩事也竊意覺精力衰弱不足以¶
　終事者良知也寧不了事且加休養致知也如¶
　何&KR0077;爲兩事&KR0002;事變之來有事&KR0020;不容不了而¶
　精力雖衰稍鼓舞亦&KR0014;支持則持志以帥氣可¶
　矣然言動終無氣力畢事則困憊巳甚不㡬於¶
　&KR0064;其氣已乎此其輕重緩急良知固未嘗不知¶
　然或迫於事&KR0020;安&KR0014;顧精力或困於精力安&KR0014;¶
<pb:KR4e0157_SBCK_002-55a>¶
　顧事&KR0020;如之何則可¶
寧不了事不可不加培養之意且與&KR0004;學如此說¶
亦不爲無益但作兩事㸔了便有病痛在孟子言¶
必有事焉則君子之學終身只是集義一事義者¶
宜也心得其宜之謂義&KR0014;致良知則心得其宜矣¶
故集義亦只是致良知君子之酬酢萬變當行則¶
行當止則止當生則生當死則死斟酌調停無非¶
是致其良知以求自慊而已故君子素其位而行¶
思不出其位凡謀其力之&KR0001;不及而强其知之&KR0001;¶
<pb:KR4e0157_SBCK_002-55b>¶
不&KR0014;者皆不得爲致良知而凡勞其筋骨餓其體¶
膚空乏其身行拂亂其&KR0001;爲動心&KR0216;性以增益其¶
&KR0001;不&KR0014;者皆&KR0001;以致其良知也若云寧不了事不¶
可不加培養者亦是先有功利之心較計成敗利¶
鈍而愛憎取舎於其間是以將了事自作一事而¶
培養又别作一事此便有是内非外之意便是自¶
&KR0059;用智便是義外便有不得於心勿求於氣之病¶
便不是致良知以求自謙之功矣&KR0001;云鼓舞支持¶
畢事則困憊已甚又云迫於事&KR0020;困於精力皆是¶
<pb:KR4e0157_SBCK_002-56a>¶
把作兩事做了&KR0001;以有此凡學問之功一則誠二¶
則僞凡此皆是致良知之意欠誠一眞切之故大¶
學言誠其意者如惡惡臭如好好色此之謂自慊¶
曾見有惡惡臭好好色而須鼓舞支持者乎曾見¶
畢事則困憊已甚者乎曾有迫於事&KR0020;困於精力¶
者乎此可以知其受病之&KR0001;從來矣¶
　來書又有云人情機詐百出御之以不疑徃徃¶
　爲&KR0001;欺覺則自入於逆億夫逆詐即詐也億不¶
　信即非信也爲人欺又非覺也不逆不億而常¶
<pb:KR4e0157_SBCK_002-56b>¶
　先覺其惟良知瑩徹乎然而出入毫忽之間背¶
　覺合詐者多矣¶
不逆不億而先覺此孔子因當時人專以逆詐億¶
不信爲心而自䧟於詐與不信又有不逆不億者¶
然不知致良知之功而徃徃又爲人&KR0001;欺詐故有¶
是言非教人以是存心而專欲先覺人之詐與不¶
信也以是存心即是後世猜忌險薄者之事而只¶
此一念已不可與入堯舜之道矣不逆不億而爲¶
人&KR0001;欺者尚亦不失爲善但不如能致其良知而¶
<pb:KR4e0157_SBCK_002-57a>¶
自然先覺者之尤爲賢耳崇一謂其惟良知瑩徹¶
者蓋已得其㫖矣然亦頴悟&KR0001;及恐未實際也蓋¶
良知之在人心亘萬古塞宇宙而無不同不慮而¶
知恒易以知險不學而能恒簡以知阻先天而天¶
不違天且不違而况於人乎况於&KR0017;神乎夫謂背¶
覺合詐者是雖不逆人而或未能無自欺也雖不¶
億人而或未能果自信也是或常有求先覺之心¶
而未能常自覺也常有求先覺之心即已流於逆¶
億而足以自蔽其良知矣此背覺合詐之&KR0001;以未¶
<pb:KR4e0157_SBCK_002-57b>¶
免也君子學以爲已未嘗虞人之欺已也恒不自¶
欺其良知而已未嘗虞人之不信已也恒自信其¶
良知而已未嘗求先覺人之詐與不信也恒務自¶
覺其良知而已是故不欺則良知無&KR0001;僞而誠誠¶
則明矣自信則良知無&KR0001;惑而明明則誠矣明誠¶
相生是故良知常覺常照常覺常照則如明鏡之¶
懸而物之來者自不能遁其妍媸矣何者不欺而¶
誠則無&KR0001;容其欺苟有欺焉而覺矣自信而明則¶
無&KR0001;容其不信茍不信焉而覺矣是謂易以知險¶
<pb:KR4e0157_SBCK_002-58a>¶
簡以知阻子思&KR0001;謂至誠如神可以前知者也然¶
子思謂如神謂可以前知猶二而言之是蓋推言¶
思誠者之功效是猶爲不能先覺者說也若就至¶
誠而言則至誠之妙用即謂之神不必言如神至¶
誠則無知而無不知不必言可以前知矣¶
　　　答羅整菴少宰書¶
某頓首啓昨承教及大學發舟匆匆未能奉答曉¶
來江行稍暇復取手教而讀之恐至贛後人事復¶
紛沓先具其畧以請來教云見道固難而體道尤¶
<pb:KR4e0157_SBCK_002-58b>¶
難道誠未易明而學誠不可不講恐未可安於&KR0001;¶
見而遂以爲極則也幸甚幸甚何以得聞斯言乎¶
其敢自以爲極則而安之乎正思就天下之有道¶
以講明之耳而數年以來聞其說而非&KR0015;之者有¶
矣詬訾之者有矣置之不足較量辨議之者有矣¶
其肯遂以教我乎其肯遂以教我而反覆曉諭惻¶
然惟恐不及救正之乎然則天下之愛我者固莫¶
有如執事之心深且至矣感激當何如哉夫徳之¶
不修學之不講孔子以爲憂而世之學者稍能傳¶
<pb:KR4e0157_SBCK_002-59a>¶
習訓詁即皆自以爲知學不復有&KR0001;謂講學之求¶
可悲矣夫道必體而後見非已見道而後加體道¶
之功也道必學而後明非外講學而復有&KR0001;謂明¶
道之事也然世之講學者有二有講之以身心者¶
有講之以口耳者講之以口耳揣摸測度求之影¶
響者也講之以身心行著習察實有諸已者也知¶
此則知孔門之學矣來教謂某大學古本之復以¶
人之爲學但當求之於内而程朱格物之說不免¶
求之於外遂去朱子之分章而削其&KR0001;&KR0024;之傳非¶
<pb:KR4e0157_SBCK_002-59b>¶
敢然也學豈有内外乎大學古本乃孔門相傳舊¶
本耳朱子疑其有&KR0001;脫誤而改正&KR0024;緝之在某則¶
謂其本無脫誤悉從其舊而已矣失在於過信孔¶
子則有之非故去朱子之分章而削其傳也夫學¶
貴得之心求之於心而非也雖其言之出於孔子¶
不敢以爲是也而况其未及孔子者乎求之於心¶
而是也雖其言之出於庸常不敢以爲非也而况¶
其出於孔子者乎且舊本之傳數千載矣今讀其¶
文詞旣明白而可通論其工夫又易簡而可入亦¶
<pb:KR4e0157_SBCK_002-60a>¶
何&KR0001;按㨿而㫁其此段之必在於彼彼叚之必在¶
於此與此之如何而缺彼之如何而&KR0024;而遂改正¶
&KR0024;緝之無乃重於背朱而輕於叛孔已乎來教謂¶
如必以學不資於外求但當反觀内省以爲務則¶
正心誠意四字亦何不盡之有何必於入門之際¶
便困以格物一叚工夫也誠然誠然若語其要則¶
脩身二字亦足矣何必又言正心正心二字亦足¶
矣何必又言誠意誠意二字亦足矣何必又言致¶
知又言格物惟其工夫之詳宻而要之只是一事¶
<pb:KR4e0157_SBCK_002-60b>¶
此&KR0001;以爲精一之學此正不可不思者也夫理無¶
内外性無内外故學無内外講習討論未嘗非内¶
也反觀内省未嘗遺外也夫謂學必資於外求是¶
以已性爲有外也是義外也用智者也謂反觀内¶
省爲求之於内是以已性爲有内也是有我也自¶
&KR0059;者也是皆不知性之無内外也故曰精義入神¶
以致用也利用安身以崇徳也性之徳也合内外¶
之道也此可以知格物之學矣格物者大學之實¶
下手處徹首徹尾自始學至聖人只此工夫而已¶
<pb:KR4e0157_SBCK_002-61a>¶
非但入門之際有此一叚也夫正心誠意致知格¶
物皆&KR0001;以脩身而格物者其&KR0001;用力日可見之地¶
故格物者格其心之物也格其意之物也格其知¶
之物也正心者正其物之心也誠意者誠其物之¶
意也致知者致其物之知也此豈有内外彼此之¶
分哉理一而已以其理之凝聚而言則謂之性以¶
其凝聚之主宰而言則謂之心以其主宰之發動¶
而言則謂之意以其發動之明覺而言則謂之知¶
以其明覺之感應而言則謂之物故就物而言謂¶
<pb:KR4e0157_SBCK_002-61b>¶
之格就知而言謂之致就意而言謂之誠就心而¶
言謂之正正者正此也誠者誠此也致者致此也¶
格者格此也皆&KR0001;謂窮理以盡性也天下無性外¶
之理無性外之物學之不明皆由世之儒者認理¶
爲外認物爲外而不知義外之說孟子蓋嘗闢之¶
乃至襲䧟其内而不覺豈非亦有似是而難明者¶
歟不可以不察也凡執事&KR0001;以致疑於格物之說¶
者必謂其是内而非外也必謂其專事於反觀内¶
省之爲而遺棄其講習討論之功也必謂其一意¶
<pb:KR4e0157_SBCK_002-62a>¶
於綱領本原之約而脫略於支條節目之詳也必¶
謂其沉溺於枯槁虚寂之偏而不盡於物理人事¶
之變也審如是豈但&KR0023;罪於聖門&KR0023;罪於朱子是¶
邪說誣民叛道亂正人得而誅之也而况於執事¶
之正直哉審如是世之稍明訓詁聞先哲之緒論¶
者皆知其非也而况執事之高明哉凡某之&KR0001;謂¶
格物其於朱子九條之說皆包羅綂括於其中但¶
爲之有要作用不同正&KR0001;謂毫&KR0117;之差耳然毫&KR0117;¶
之差而千里之繆實起於此不可不辨孟子闢楊¶
<pb:KR4e0157_SBCK_002-62b>¶
墨至於無父無君二子亦當時之賢者使與孟子¶
並世而生未必不以之爲賢墨子兼愛行仁而過¶
耳楊子爲我行義而過耳此其爲說亦豈㓕理亂¶
常之甚而足以眩天下哉而其流之弊孟子至比¶
於禽獸夷狄&KR0001;謂以學術殺天下後世也今世學¶
術之弊其謂之學仁而過者乎謂之學義而過者¶
乎抑謂之學不仁不義而過者乎吾不知其於洪¶
水猛獸何如也孟子云予豈好辨哉予不得已也¶
楊墨之道塞天下孟子之時天下之尊信楊墨當¶
<pb:KR4e0157_SBCK_002-63a>¶
不下於今日之崇尚朱說而孟子獨以一人呶呶¶
於其間噫可哀矣韓氏云佛老之害甚於楊墨韓¶
愈之賢不及孟子孟子不能救之於未壊之先而¶
韓愈乃欲全之於已壊之後其亦不量其力且見¶
其身之危莫之救以死也嗚呼若某者其尤不量¶
其力果見其身之危莫之救以死也矣夫衆方嘻¶
嘻之中而獨出涕嗟若舉世恬然以趨而獨疾首¶
蹙額以爲憂此其非病狂喪心殆必誠有大苦者¶
隱於其中而非天下之至仁其孰能察之其爲朱¶
<pb:KR4e0157_SBCK_002-63b>¶
子晚年定論蓋亦不得已而然中間年&KR0010;早晚誠¶
有&KR0001;未考雖不必盡出於晚年固多出於晚年者¶
矣然大意在委曲調停以明此學爲重平生於朱¶
子之說如神明&KR0433;&KR0027;一旦與之背馳心誠有&KR0001;未¶
&KR0216;故不得已而爲此知我者謂我心憂不知我者¶
謂我何求蓋不&KR0216;牴牾朱子者其本心也不得已¶
而與之牴牾者道固如是不直則道不見也執事¶
&KR0001;謂决與朱子異者僕敢自欺其心哉夫道天下¶
之公道也學天下之公學也非朱子可得而&KR0059;也¶
<pb:KR4e0157_SBCK_002-64a>¶
非孔子可得而&KR0059;也天下之公也公言之而已矣¶
故言之而是雖異於已乃益於已也言之而非雖¶
同於已適損於已也益於已者已必喜之損於已¶
者已必惡之然則某今日之論雖或於朱子異未¶
必非其&KR0001;喜也君子之過如日月之食其更也人¶
皆仰之而小人之過也必文某雖不肖固不敢以¶
小人之心事朱子也執事&KR0001;以敎反覆數百言皆¶
以未悉鄙人格物之說若鄙說一明則此數百言¶
皆可以不待辨說而釋然無滯故今不敢縷縷以¶
<pb:KR4e0157_SBCK_002-64b>¶
滋&KR0200;屑之瀆然鄙說非靣陳口析斷亦未能了了¶
於&KR0083;筆間也嗟乎執事&KR0001;以開導啓迪於我者可¶
謂懇到詳切矣人之愛我寧有如執事者乎僕雖¶
甚愚下寧不知&KR0001;感刻佩服然而不敢&KR0205;舎其中¶
心之誠然而姑以聽受云者正不敢有&KR0018;於深愛¶
亦思有以報之耳秋盡東還必求一靣以卒&KR0001;請¶
千萬終教¶
　　　答聶文蔚¶
春間逺勞迂途枉顧問證惓惓此情何可當也已¶
<pb:KR4e0157_SBCK_002-65a>¶
期二三同志更處靜地扳留旬日少效其鄙見以¶
求切劘之益而公期俗絆&KR0020;有不能别去極怏怏¶
如有&KR0001;失忽承箋惠反覆千餘言讀之無甚浣慰¶
中間推許太過蓋亦&KR0324;掖之盛心而䂓礪真切思¶
欲納之於賢聖之域又托諸崇一以致其勤勤懇¶
懇之懐此非深交篤愛何以及是知感知媿且懼¶
其無以堪之也雖然僕亦何敢不自鞭勉而徒以¶
感媿辭譲爲乎哉其謂思孟周程無意相遭於千¶
載之下與其盡信於天下不若真信於一人道固¶
<pb:KR4e0157_SBCK_002-65b>¶
自在學亦自在天下信之不爲多一人信之不爲¶
少者斯固君子不見是而無悶之心豈世之謭謭¶
屑屑者知足以及之乎乃僕之情則有大不得已¶
者存乎其間而非以計人之信與不信也夫人者¶
天地之心天地萬物本吾一體者也生民之困苦¶
荼毒孰非疾痛之切於吾身者乎不知吾身之疾¶
痛無是非之心者也是非之心不慮而知不學而¶
能&KR0001;謂良知也良知之在人心無間於聖愚天下¶
古今之&KR0001;同也世之君子惟務致其良知則自能¶
<pb:KR4e0157_SBCK_002-66a>¶
公是非同好惡視人猶已視國猶家而以天地萬¶
物爲一體求天下無治不可得矣古之人&KR0001;以能¶
見善不啻若已出見惡不啻若已入視民之飢溺¶
猶已之飢溺而一夫不&KR0023;若已推而納諸溝中者¶
非故爲是而以蘄天下之信已也務致其良知求¶
自慊而已矣堯舜三王之聖言而民莫不信者致¶
其良知而言之也行而民莫不說者致其良知而¶
行之也是以其民熈熈皥皥殺之不怨利之不庸¶
施及蠻貊而凡有血氣者莫不尊親爲其良知之¶
<pb:KR4e0157_SBCK_002-66b>¶
同也嗚呼聖人之治天下何其簡且易哉後世良¶
知之學不明天下之人用其&KR0059;智以相比軋是以¶
人各有心而偏&KR0200;僻陋之見狡僞隂邪之術至於¶
不可勝說外假仁義之名而内以行其自&KR0059;自利¶
之實詭辭以阿俗矯行以干譽揜人之善而襲以¶
爲已長訐人之&KR0059;而竊以爲已直忿以相勝而猶¶
謂之狥義險以相傾而猶謂之疾惡妬賢忌能而¶
猶自以爲公是非恣情縱欲而猶自以爲同好惡¶
相陵相賊自其一家骨肉之親已不能無爾我勝¶
<pb:KR4e0157_SBCK_002-67a>¶
&KR0018;之意彼此藩籬之形而况於天下之大民物之¶
衆又何&KR0014;一體而視之則無恠於紛紛籍籍而禍¶
亂相㝷於無窮矣僕誠頼天之靈偶有見於良知¶
之學以爲必由此而後天下可得而治是以毎念¶
斯民之䧟溺則爲之戚然痛心忘其身之不肖而¶
思以此救之亦不自知其量者天下之人見其若¶
是遂相與非笑而詆斥之以爲是病狂喪心之人¶
耳嗚呼是奚足恤哉吾方疾痛之切體而暇計人¶
之非笑乎人固有見其父子兄弟之墜溺於深淵¶
<pb:KR4e0157_SBCK_002-67b>¶
者呼號匍匐祼跣顚頓扳懸崖壁而下拯之士之¶
見者方相與揖譲談笑於其傍以爲是棄其禮貌¶
衣冠而呼號顛頓若此是病狂喪心者也故夫揖¶
讓談笑於溺人之傍而不知救此惟行路之人無¶
親戚骨肉之情者&KR0014;之然巳謂之無惻隱之心非¶
人矣若夫在父子兄弟之愛者則固未有不痛心¶
疾首狂奔盡氣匍匐而拯之彼將䧟溺之禍有不¶
顧而况於病狂喪心之譏乎而又况於蘄人之信¶
與不信乎嗚呼今之人雖謂僕爲病狂喪心之人¶
<pb:KR4e0157_SBCK_002-68a>¶
亦無不可矣天下之人心皆吾之心也天下之人¶
猶有病狂者矣吾安得而非病狂乎猶有喪心者¶
矣吾安得而非喪心乎昔者孔子之在當時有議¶
其爲謟者有譏其爲佞者有毁其未賢詆其爲不¶
知禮而侮之以爲東家丘者有嫉而沮之者有惡¶
而欲殺之者晨門荷蕢之徒皆當時之賢士且曰¶
是知其不可而爲之者歟鄙哉硜硜乎莫已知也¶
斯巳而已矣雖子路在升堂之列尚不&KR0014;無疑於¶
其&KR0001;見不悅於其&KR0001;欲徃而且以之爲迂則當時¶
<pb:KR4e0157_SBCK_002-68b>¶
之不信夫子者豈特十之二三而已乎然而夫子¶
汲汲遑遑若求亡子於道路而不暇於煖席者寧¶
以蘄人之知我信我而巳哉蓋其天地萬物一體¶
之仁疾痛迫切雖欲巳之而自有&KR0001;不容巳故其¶
言曰吾非斯人之徒與而誰與欲潔其身而亂大¶
倫果哉末之難矣嗚呼此非誠以天地萬物爲一¶
體者孰能以知夫子之心乎若其遯世無悶樂天¶
知命者則固無入而不自得道並行而不相悖也¶
僕之不肖何敢以夫子之道爲己任顧其心亦已¶
<pb:KR4e0157_SBCK_002-69a>¶
稍知疾痛之在身是以徬徨四顧將求其有助於¶
我者相與講去其病耳今誠得豪傑同志之士扶¶
持匡翼共明良知之學於天下使天下之人皆知¶
自致其良知以相安相養去其自&KR0059;自利之蔽一¶
洗䜛妬勝忿之習以濟於大同則僕之狂病固將¶
脫然以愈而終免於喪心之患矣豈不快哉嗟乎¶
今誠欲求豪傑同志之士於天下非如吾文蔚者¶
而誰望之乎如吾文蔚之才與志誠足以援天下¶
之溺者今又旣知其具之在我而無假於外求矣¶
<pb:KR4e0157_SBCK_002-69b>¶
循是而充&KR0002;决河注海孰得而禦哉文蔚&KR0001;謂一¶
人信之不爲少其又能遜以委之何人乎㑹稽素¶
號山水之區深林長谷信歩皆是寒暑晦明無時¶
不宜安居飽食塵&KR0349;無擾良朋四集道義日新優¶
哉㳺哉天地之間寧復有樂於是者孔子云不怨¶
天不尤人下學而上逹僕與二三同志方將請事¶
斯語奚暇外慕獨其切膚之痛乃有未能恝然者¶
輒復云云爾咳疾暑毒書扎絶&KR0180;盛使逺來遲留¶
經月臨岐執筆又不覺累&KR0083;蓋於相知之深雖已¶
<pb:KR4e0157_SBCK_002-70a>¶
縷縷至此殊覺有&KR0001;未能盡也¶
　　　二¶
得書見近來&KR0001;學之驟進喜慰不可言諦視數過¶
其間雖亦有一二未瑩徹處&KR0077;是致良知之功尚¶
未純熟到純熟時自無此矣譬之驅車旣已由於¶
康莊大道之中或時橫斜迂曲者乃馬性未調衘¶
勒不齊之故然已只在康莊大道中决不賺入傍¶
蹊曲徑矣近時海内同志到此地位者曾未多見¶
喜慰不可言斯道之幸也賤軀舊有咳&KR0947;畏&KR0044;之¶
<pb:KR4e0157_SBCK_002-70b>¶
病近入炎方轍復大作　主上聖明洞察責付甚¶
重不敢&KR0205;辭地方軍務冗㳫皆輿疾從事今却幸¶
已平定已具本乞囬養病得在林下稍就清凉或¶
可瘳耳人還伏枕草草不盡傾企外惟濬一簡幸¶
逹致之¶
來書&KR0001;詢草草奉復一二近&KR0010;來山中講學者徃¶
徃多說勿忘勿&KR0135;工夫甚難問之則云才著意便¶
是&KR0135;才不著意便是忘&KR0001;以甚難區區因問之云¶
忘是忘箇甚麽&KR0135;是&KR0135;箇甚麽其人黙然無對始¶
<pb:KR4e0157_SBCK_002-71a>¶
請問區區因與說我此間講學&KR0077;只說箇必有事¶
焉不說勿忘勿&KR0135;必有事焉者只是時時去集義¶
&KR0002;時時去用必有事的工夫而或有時間斷此便¶
是忘了即須勿忘時時去用必有事的工夫而或¶
有時欲速求效此便是&KR0135;了即須勿&KR0135;其工夫全¶
在必有事焉上用勿忘勿&KR0135;只就其間提撕警覺¶
而已若是工夫原不間斷即不須更說勿忘原不¶
欲速求效即不須更說勿&KR0135;此其工夫何等明白¶
簡易何等灑脫自在今&KR0077;不去必有事上用工而¶
<pb:KR4e0157_SBCK_002-71b>¶
乃懸空守著一箇勿忘勿&KR0135;此正如燒鍋煑飯鍋¶
内不曾漬水下米而乃專去添柴放火不知畢竟¶
煑出箇甚麽物來吾恐火候未及調停而鍋已先¶
破裂矣近日一種專在勿忘勿&KR0135;上用工者其病¶
正是如此終日懸空去做箇勿忘又懸空去做箇¶
勿&KR0135;渀渀蕩蕩全無實落下手處究竟工夫只做¶
得箇沉空守寂學成一箇痴騃漢才遇些子事來¶
即便牽滯紛擾不復&KR0014;經綸宰制此皆有志之士¶
而乃使之勞苦纒&KR0350;擔閣一生皆由學術誤人之¶
<pb:KR4e0157_SBCK_002-72a>¶
故甚可憫矣夫必有事焉只是集義集義只是致¶
良知說集義則一時未見頭腦說致良知即當下¶
便有實地歩可用工故區區專說致良知隨時就¶
事上致其良知便是格物著實去致良知便是誠¶
意著實致其良知而無一毫意必固我便是正心¶
著實致良知則自無忘之病無一毫意必固我則¶
自無&KR0135;之病故說格致誠正則不必更說箇忘&KR0135;¶
孟子說忘&KR0135;亦就告子得病處立方告子強制其¶
心是&KR0135;的病痛故孟子專說&KR0135;長之害告子&KR0135;長¶
<pb:KR4e0157_SBCK_002-72b>¶
亦是他以義爲外不知就自心上集義在必有事¶
焉上用功是以如此若時時刻刻就自心上集義¶
則良知之體洞然明白自然是是非非纎毫莫遁¶
又焉有不得於言勿求於心不得於心勿求於氣¶
之弊乎孟子集義養氣之說固大有功於後學然¶
亦是因病立方說得大段不若大學格致誠正之¶
功尤極精一簡易爲徹上徹下萬世無弊者也聖¶
賢論學多是隨時就事雖言&KR0002;人殊而要其工夫¶
頭腦&KR0002;合符節縁天地之間原只有此性只有此¶
<pb:KR4e0157_SBCK_002-73a>¶
理只有此良知只有此一件事耳故凡就古人論¶
學處說工夫更不必攙和兼搭而說自然無不脗¶
合貫通者才須攙和兼搭而說即是自己工夫未¶
明徹也近時有謂集義之功必須兼搭箇致良知¶
而後備者則是集義之功尚未了徹也集義之功¶
尚未了徹適足以爲致良知之累而已矣謂致良¶
知之功必須兼搭一箇勿忘勿&KR0135;而後明者則是¶
致良知之功尚未了徹也致良知之功尚未了徹¶
適足以爲勿忘勿&KR0135;之累而已矣&KR0002;此者皆是就¶
<pb:KR4e0157_SBCK_002-73b>¶
文義上觧釋牽附以求混融湊泊而不曾就自已¶
實工夫上體驗是以論之愈精而去之愈逺文蔚¶
之論其於大本逹道旣已沛然無疑至於致知窮¶
理及忘&KR0135;等說時亦有&KR0884;和兼搭處&KR0077;是區區&KR0001;¶
謂康莊大道之中或時橫斜迂曲者到得工夫熟¶
後自&KR0005;釋然矣文蔚謂致知之說求之事親從兄¶
之間便覺有&KR0001;持循者此段最見近來真切篤實¶
之功但以此自爲不妨自有得力處以此遂爲定¶
&KR0003;教人&KR0077;未免又有因藥發病之患亦不可不一¶
<pb:KR4e0157_SBCK_002-74a>¶
講也蓋良知只是一箇天理自然明覺發見處只¶
是一箇眞誠惻怛便是他本體故致此良知之眞¶
誠惻怛以事親便是孝致此良知之眞誠惻怛以¶
從兄便是弟致此良知之眞誠惻怛以事君便是¶
忠只是一箇良知一箇眞誠惻怛&KR0002;是從兄的良¶
知不能致其眞誠惻怛即是事親的良知不能致¶
其眞誠惻怛矣事君的良知不能致其眞誠惻怛¶
即是從兄的良知不能致其眞誠惻怛矣故致得¶
事君的良知便是致&KR0077;從兄的良知致得從兄的¶
<pb:KR4e0157_SBCK_002-74b>¶
良知便是致&KR0077;事親的良知不是事君的良知不¶
能致&KR0077;須又從事親的良知上去擴充將來如此¶
又是脫&KR0077;本原着在支節上求了良知只是一箇¶
隨他發見流行處當下具足更無去來不須假借¶
然其發見流行處&KR0077;自有輕重厚薄毫髮不容增¶
减者&KR0001;謂天然自有之中也雖則輕重厚薄毫髮¶
不容増减而原又只是一箇雖則只是一箇而其¶
間輕重厚薄又毫髮不容増减&KR0002;可得增减&KR0002;湏¶
假借即已非其眞誠惻怛之本體矣此良知之妙¶
<pb:KR4e0157_SBCK_002-75a>¶
用&KR0001;以無方體無窮盡語大天下莫能載語小天¶
下莫能破者也孟氏堯舜之道孝弟而已者是就¶
人之良知發見得最眞切篤厚不容蔽昧處提省¶
人使人於事君處友仁民愛物與凡動靜語黙間¶
皆只是致他那一念事親從兄眞誠惻怛的良知¶
即自然無不是道蓋天下之事雖于變萬化至於¶
不可窮詰而但惟致此事親從兄一念眞誠惻怛¶
之良知以應之則更無有遺缺滲漏者正謂其只¶
有此一箇良知故也事親從兄一念良知之外更¶
<pb:KR4e0157_SBCK_002-75b>¶
無有良知可致得者故曰堯舜之道孝弟而已矣¶
此&KR0001;以爲惟精惟一之學放之四海而皆凖施諸¶
後世而無朝夕者也文蔚云欲於事親從兄之間¶
而求&KR0001;謂良知之學就自已用工得力處如此說¶
亦無不可&KR0002;曰致其良知之眞誠惻怛以求盡夫¶
事親從兄之道焉亦無不可也明道云行仁自孝¶
弟始孝弟是仁之一事謂之行仁之本則可謂是¶
仁之本則不可其說是矣億逆先覺之說文蔚謂¶
誠則旁行曲防皆良知之用甚善甚善間有&KR0884;搭¶
<pb:KR4e0157_SBCK_002-76a>¶
處則前已言之矣惟濬之言亦未爲不是在文蔚¶
湏有取於惟濬之言而後盡在惟濬又湏有取於¶
文蔚之言而後明不然則亦未免各有&KR0029;着之病¶
也舜察邇言而詢蒭蕘非是以邇言當察蒭蕘當¶
詢而後如此乃良知之發見流行光明圓瑩更無¶
罣碍遮隔處此&KR0001;以謂之大知才有執着意必其¶
知便小矣講學中自有去取分辨然就心地上着¶
實用工夫&KR0077;湏如此方是盡心三節區區曽有生¶
知學知困知之說頗已明白無可疑者蓋盡心知¶
<pb:KR4e0157_SBCK_002-76b>¶
性知天者不必說存心養性事天不必說殀壽不¶
貳修身以俟而存心養性與修身以俟之功已在¶
其中矣存心養性事天者雖未到得盡心知天的¶
地位然已是在那裏做箇求到盡心知天的工夫¶
更不必說殀壽不貳修身以俟而殀壽不貳修身¶
以俟之功已在其中矣譬之行路盡心知天者如¶
年力壯徤之人旣能奔走徃來於數千百里之間¶
者也存心事天者如童穉之年使之學習歩趨於¶
庭除之間者也殀壽不貳脩身以俟者如襁抱之¶
<pb:KR4e0157_SBCK_002-77a>¶
孩方使之扶墻傍壁而漸學起立移歩者也旣已¶
能奔走徃來於數千里之間者則不必更使之於¶
庭除之間而學歩趨而歩趨於庭除之間自無弗¶
能矣旣已能歩趨於庭除之間則不必更使之扶¶
墻傍壁而學起立移歩而起立移歩自無弗能矣¶
然學起立移歩便是學歩趨庭除之始學歩趨庭¶
除便是學奔走徃來於數千里之基固非有二事¶
但其工夫之難易則相去懸絶矣心也性也天也¶
一也故及其知之成功則一然而三者人品力量¶
<pb:KR4e0157_SBCK_002-77b>¶
自有階級不可躐等而能也細觀文蔚之論其意¶
似恐盡心知天者廢&KR0077;存心修身之功而反爲盡¶
心知天之病是蓋爲聖人憂工夫之或間斷而不¶
知爲自己憂工夫之未眞切也吾儕用工&KR0077;湏專¶
心致志在殀壽不貳修身以俟上做只此便是做¶
盡心知天功夫之始正如學起立移歩便是學奔¶
走千里之始吾方自慮其不能起立移歩而豈&KR0205;¶
慮其不能奔走千里又况爲奔走千里者而慮其¶
或遺忘於起立移歩之習哉文蔚識見本自超絶¶
<pb:KR4e0157_SBCK_002-78a>¶
邁徃而&KR0001;論云然者亦是未能脫去舊時觧說文¶
義之習是爲此三段書分䟽比合以求融㑹貫通¶
而自添許多意見纒繞反使用工不專一也近時¶
懸空去做勿忘勿助者其意見正有此病最能擔¶
誤人不可不滌除耳&KR0001;謂尊德性而道問學一節¶
至當歸一更無可疑此便是文蔚曽著實用工然¶
後能爲此言此本不是險僻難見的道理人或意¶
見不同者還是良知尚有纎翳潜伏若除去此纎¶
翳即自無不洞然矣已作書後移卧簷間偶遇無¶
<pb:KR4e0157_SBCK_002-78b>¶
事遂復答此文蔚之學既已得其大者此等處乆¶
當釋然自觧本不必屑屑如此分䟽但承相愛之¶
厚千里差人逺及諄諄下問而竟虛來意又自不¶
能已於言也然&KR0033;戅煩縷巳甚恃在信愛當不爲¶
罪惟濬處及謙之崇一處各得轉錄一通&KR0009;視之¶
尤承一體之好也¶
　　右&KR0047;大吉錄¶
　　訓&KR0170;大意示教讀劉伯頌等¶
古之教者教以人倫後世記誦詞章之習起而先¶
<pb:KR4e0157_SBCK_002-79a>¶
王之教亡今教童子惟當以孝弟忠信禮義㢘耻¶
爲專務其栽培&KR0386;養之方則宜誘之歌詩以發其¶
志意導之習禮以肅其威儀諷之讀書以開其知¶
覺今人徃徃以歌詩習禮爲不切時務此皆末俗¶
庸鄙之見烏足以知古人立教之意哉大抵童子¶
之情樂嬉遊而憚拘檢如草木之始萌芽舒暢之¶
則條逹摧撓之則衰痿今教童子必使其趨向鼓¶
舞中心喜恱則其進自不能巳譬之時雨春風霑¶
&KR0013;卉木莫不萌動發越自然日長月化&KR0002;冰霜剥¶
<pb:KR4e0157_SBCK_002-79b>¶
落則生意蕭索日就枯槁矣故凡誘之歌詩者非¶
但發其志意而已亦&KR0001;以洩其跳號呼嘯於詠歌¶
宣其幽抑結滯於音節也導之習禮者非但肅其¶
威儀而已亦&KR0001;以周旋揖譲而動蕩其血脉拜起¶
屈伸而固束其筋骸也諷之讀書者非但開其知¶
覺而已亦&KR0001;以沈潜反復而存其心抑揚諷誦以¶
宣其志也凡此皆&KR0001;以順導其志意調理其性情¶
潜消其鄙吝黙化其麤頑日使之漸於禮義而不¶
苦其難入於中和而不知其故是蓋先王立教之¶
<pb:KR4e0157_SBCK_002-80a>¶
㣲意也&KR0002;近世之訓&KR0170;穉者日惟督以句讀課倣¶
責其檢束而不知導之以禮求其聰明而不知養¶
之以善鞭撻繩縛&KR0002;待拘囚彼視學舎如囹獄而¶
不肯入視師長如冦&KR0311;而不欲見窺避掩覆以遂¶
其嬉遊設詐餙詭以肆其頑鄙偷薄庸劣日趨下¶
流是蓋驅之於惡而求其爲善也何可得乎凡吾¶
&KR0001;以教其意實在於此恐時俗不察視以爲迂且¶
吾亦將去故特叮嚀以告爾諸教讀其務體吾意¶
永以爲訓母輙因時俗之言改廢其繩墨庶成&KR0170;¶
<pb:KR4e0157_SBCK_002-80b>¶
以養正之功矣念之念之¶
　　教約¶
毎日清晨諸生叅揖畢教讀以次遍詢諸生在家¶
&KR0001;以愛親敬長之心得無&KR0520;忽未能真切否温清¶
定省之儀得無&KR0220;缺未&KR0014;實踐否徃來街衢歩趨¶
禮節得無放蕩未能謹&KR0346;否一應言行心術得無¶
欺妄非僻未能忠信篤敬否諸童子務要各以實¶
對有則改之無則加勉教讀復隨時就事曲加誨¶
諭開發然後各退就席肄業¶
<pb:KR4e0157_SBCK_002-81a>¶
凡歌詩須要整容定氣清朗其聲音均審其節調¶
毋躁而急毋蕩而&KR0349;毋餒而懾乆則精神宣暢心¶
氣和平矣毎學量童生多寡分爲四班毎日輪一¶
班歌詩其餘皆就席歛容肅聽毎五日則總四班¶
逓歌於本學毎朔望集各學㑹歌於書院¶
凡習禮須要澄心肅慮審其儀節度其容止毋忽¶
而惰毋沮而怍毋徑而野從容而不失之迂緩脩¶
謹而不失之拘局乆則體貌習熟德性堅定矣童¶
生班次皆如歌詩毎間一日則輪一班習禮其餘¶
<pb:KR4e0157_SBCK_002-81b>¶
皆就席歛容肅觀習禮之日免其課倣毎十日則¶
總四班逓習於本學毎朔望則集各學㑹習於書¶
院¶
凡授書不在徒多但貴精熟量其資禀能二百字¶
者止可授以一百字常使精神力量有餘則無厭¶
苦之患而有自得之羙諷誦之際務令專心一志¶
口誦心惟字字句句紬繹反覆抑&KR0045;其音節寛虛¶
其心意乆則義禮浹洽聰明日開矣¶
毎日工夫先考德次背書誦書次習禮或作課倣¶
<pb:KR4e0157_SBCK_002-82a>¶
次復誦書講書次歌詩凡習禮歌詩之&KR0124;皆&KR0001;以¶
常存童子之心使其樂習不倦而無暇及於邪僻¶
教者知此則知&KR0001;施矣雖然此其大畧也神而明¶
之則存乎其人¶
<pb:KR4e0157_SBCK_002-82b>¶
<pb:KR4e0157_SBCK_002-82b>¶
#+PROPERTY: JUAN 2
#+PROPERTY: FILE SB04n0439-002王文成公全書附錄-二卷.
<pb:KR4e0157_SBCK_002-1a>¶
王文成公全書卷之三十五¶
　　附録四年譜四¶
　　　年譜附録二¶
嘉靖九年庚寅五月門人薛侃建精舎於天真山¶
　祀先生¶
　　天真距杭州城南十里山多竒巖古洞下瞰¶
　　八卦田左抱西湖前臨胥海師昔在越講學¶
　　時嘗欲擇地當湖海之交目前常見浩蕩圗¶
　　卜築以居將終老焉起征思田洪畿隨師渡¶
<pb:KR4e0157_SBCK_002-1b>¶
　　江偶登茲山若有會意者臨&KR0036;以告師喜曰¶
　　吾二十年前遊此乆念不及悔未一登而去¶
　　至西安遺以二詩有天真泉石秀新有鹿門¶
　　期及文明原有象卜築豈無縁之句侃奔師¶
　　喪既終&KR0089;患同門聚散無期憶師遺志遂築¶
　　祠扵山麓同門董澐劉侯孫應奎程尚寧范¶
　　引年柴鳯等董其事鄒守益方獻夫歐陽德¶
　　等前後相役齋廡庖湢具備可居諸生百餘¶
　　人每年祭期以春秋二仲月仲丁日四方同¶
<pb:KR4e0157_SBCK_002-2a>¶
　　志如期陳禮儀懸鐘磬歌詩侑食祭畢講㑹¶
　　終月¶
十年辛卯五月同門黄弘綱㑹黃綰於金陵以先¶
　生胤子王正億請婚¶
　　先是師殯在堂有忌者行譛於朝革錫典世¶
　　爵有司黙承風㫖媒孽其家鄕之惡少遂相¶
　　煽欲以魚肉其子弟胤子正億方四齡與繼¶
　　子正憲離仳竄逐蕩析厥居明年夏門人大¶
　　學士方獻夫署吏部擇刑部員外王臣陞浙¶
<pb:KR4e0157_SBCK_002-2b>¶
　　江僉事分廵浙東經紀其家奸黨稍阻弘綱¶
　　以洪畿擬是冬赴京　殿試恐失所托適綰¶
　　陞南京禮部侍郎弘綱問計綰曰吾室遠莫¶
　　計有弱息願妻之情&KR0028;至戚庶得處耳是月¶
　　洪畿趨金陵爲正億問名綰曰老母家居未¶
　　得命不敢專洪畿復走台得太夫人命於是¶
　　同門王艮遂行聘禮焉¶
十一年壬辰正月門人方獻夫合同志㑹於京師¶
　　自師沒桂蕚在　朝學禁方嚴薛侃等既遭¶
<pb:KR4e0157_SBCK_002-3a>¶
　　罪譴京師諱言學至是年編脩歐陽德程文¶
　德楊名在翰林侍郎黄宗明在兵部戚賢魏¶
　　良弼沈謐等在科與大學士方獻夫俱主會¶
　　於時黄綰以進表入洪畿以趨廷對入與林¶
　春林大欽徐樾朱衡王惟賢&KR0019;頥等四十餘¶
　　人始定日㑹之期聚於慶壽山房¶
　九月正億趨金陵¶
　　正億外侮稍息内釁漸萌&KR0055;居家扄同門居¶
　　守者或經月不得見相懷憂逼於是同門僉¶
<pb:KR4e0157_SBCK_002-3b>¶
　　事王臣推官李逄與歐陽徳王艮薛僑李珙¶
　　管州議以正億趨金陵將依舅氏居焉至錢¶
　　塘惡少有躡其後載者迹既露諸子疑其行¶
　　請卜得&KR0166;二之上吉乃徉言共分胤子金以¶
　　歸惡黨信爲實弛謀有不便者遂以分金騰¶
　　謗流入京師臣以是&KR0013;中黜職¶
十二年癸巳門人歐陽徳合同志會於南畿¶
　　自師沒同門既襄事於越三年之後歸散四¶
　　方各以&KR0001;入立教合併無時是年歐陽徳季¶
<pb:KR4e0157_SBCK_002-4a>¶
　　本許相卿何廷仁劉暘黄弘綱嗣講東南洪¶
　　亦假事入金陵遠方志士四集類萃群趨或¶
　　講於城南諸刹或講於國子鷄鳴倡和相稽¶
　　疑辯相繹師學復有繼興之機矣¶
十三年甲午正月門人鄒守益建復古書院於安¶
　福祀先生¶
　　師在越時劉&KR0022;采首創惜隂會於安福間月¶
　　爲會五日先生爲作惜隂說既後守益以祭¶
　　酒致政歸與&KR0022;采劉文敏劉子和劉陽歐陽¶
<pb:KR4e0157_SBCK_002-4b>¶
　瑜劉肇衮尹一仁等建復古連山復真諸書¶
　院爲四鄕會春秋二季合五郡出青原山爲¶
　　大會凡鄕大夫在郡邑者皆與會焉於是四¶
　　方同志之會相繼而起惜隂爲之倡也¶
　三月門人李遂建講舍於衢麓祀先生¶
　　先自師起征思田舟次西安門人欒惠王璣¶
　等數十人雨中出&KR0049;師岀天真二詩慰之明¶
　年師䘮還玉山惠偕同門王修徐霈林文¶
　等迎襯於草萍驛慿棺而哭者數百人至西¶
<pb:KR4e0157_SBCK_002-5a>¶
　　安諸生追師遺教莫知&KR0001;&KR0009;洪畿乃與璣應¶
　　典等定毎&KR0010;㑹期是年遂爲知府從諸生請¶
　　築室于衢之麓設師位歳修祀事諸生柴惟¶
　　道徐天民王之弼徐惟緝王之京王念偉等¶
　　又分爲龍游水南會徐用檢唐汝禮趙時崇¶
　　趙志臯等爲蘭西會與天真遠近相應徃來¶
　　講㑹不輟衢麓爲之先也¶
　五月廵按貴州監察御史王杏建王公祠於貴¶
　陽¶
<pb:KR4e0157_SBCK_002-5b>¶
　　師昔居龍塲誨擾諸夷乆之夷人皆式崇尊¶
　　信提學副使席書延至貴陽主教書院士&KR0011;¶
　　感徳翕然向風是年杏按貴陽聞里巷歌聲¶
　　藹藹如越音又見士民&KR0010;時走龍塲致奠亦¶
　　有遥拜而祀於家者始知師教入人之&KR0055;若¶
　　此門人湯　葉梧陳文學等數十人請建祠¶
　　以慰士民之懐乃爲贖白雲菴舊址立祠置¶
　　膳田以供祀事杏立石作碑記記畧曰諸君¶
　　之請立祠欲追崇先生也立祠足以追崇先¶
<pb:KR4e0157_SBCK_002-6a>¶
　　生乎搆堂以爲宅設位以爲依陳爼豆以爲¶
　　享祀似矣追崇之實曾是足以盡之乎未也¶
　　夫尊其人在行其道想像於其外不若佩教¶
　　於其身先生之道之教諸君&KR0001;親承者也徳¶
　　音鑿鑿聞者飫矣光範丕丕炙者切矣精藴¶
　　淵淵領者&KR0055;矣諸君何必他求哉以聞之昔¶
　　日者而傾耳聽之有不以道則曰非先生之¶
　　法言也吾何敢言以見之昔日者而凝目視¶
　　之有不以道則曰非先生之徳行也吾何敢¶
<pb:KR4e0157_SBCK_002-6b>¶
　　行以領之昔日者而潜心會之有不以道則¶
　　曰非先生之精思也吾何敢思言先生之言¶
　　而徳音以接也行先生之行而光範以覩也¶
　　思先生之思而精藴以傳也其爲追崇也何¶
　　尚焉¶
十四年乙未刻先生文録於姑蘇¶
　　先是洪畿奔師喪過玉山檢&KR0053;遺書越六年¶
　　洪教授姑蘇過金陵與黄綰聞人詮等議刻¶
　　文録洪作購遺文䟽遣諸生走江浙閩廣直¶
<pb:KR4e0157_SBCK_002-7a>¶
　　&KR0032;搜獵逸稿至是年二月鳩工成刻¶
　巡按直隷監察御史曹煜建仰止祠于九華山¶
　祀先生¶
　　九華山在青陽縣師嘗兩逰其地與門人江¶
　　　柯喬等&KR0043;化城寺數月寺僧好事者争持¶
　　紙索詩通夕灑翰不倦僧蓄墨跡頗冨思師¶
　　夙範刻師像于石壁而亭其上知縣祝増加¶
　葺之是年煜因諸生請建祠于亭前扁曰仰¶
　　止鄒守益&KR0162;資令僧買贍田&KR0010;供祀事越隆¶
<pb:KR4e0157_SBCK_002-7b>¶
　　慶戊辰知縣沈子勉率諸生講學于斯増葺¶
　　垣宇贍田煜祭文見青陽志¶
十五年丙申巡按浙江監察御史張景提學僉事¶
徐階重脩天真精舍立祀田¶
　　門人禮部尚書黄綰作碑記記曰今多書院¶
　　興必由人或仕於斯或逰於斯或生於斯或¶
　　功徳&KR0013;於斯必其人實有足重者表表在人¶
　　思之不見而後立書院以祀之聚四方有志¶
　　樹之風聲講其道以崇其化浙江之上龍山¶
<pb:KR4e0157_SBCK_002-8a>¶
　　之麓有曰天真書院立祀陽明先生者也盖¶
　　先生嘗逰于斯既沒故于斯創精舍講先生¶
　　之學以明先生之道夫人知之豈待予言哉¶
　　正徳已卯寜濠之變起事江右將窺神噐四¶
　　方岌岌日危于死浙爲下游通衢八道財賦¶
　　稱甲濠意欲先得之故隂置腹心計爲之應¶
　　因先生㨿其上㳺&KR0108;身獨當之濠速敗浙頼¶
　　以寧卒免鋒刄荼毒之苦皆先生之功也則¶
　　今日書院之創非徒講學又以明先生之功¶
<pb:KR4e0157_SBCK_002-8b>¶
　　也書院始於先生門人行人薛侃進士錢徳¶
　　洪王畿合同志之資爲之繼而門人僉事王¶
　　臣主事薛僑有事於浙又増治之始買田七¶
　　十餘&KR0341;蒸嘗輯理歳病不給侍御張君按浙¶
　　廼躋書院而歎曰先生之學論同性善先生¶
　　之功存於社稷皆&KR0001;宜祀矧覆澤兹土尤甚¶
　　惡可忽哉乃屬提學僉事徐君階命紹興推¶
　　官陳讓以㑹稽廢寺田八十餘&KR0341;爲庄屬之¶
　　書院又出法臺贖金三百兩命杭州推官羅¶
<pb:KR4e0157_SBCK_002-9a>¶
　　大用及錢塘知縣王釴買宋人&KR0001;爲&KR0027;疇田¶
　　九十餘畆以益之於是需足人聚風聲益樹¶
　　而道化行矣昔宋因書院而爲學校今於學¶
　　校之外復立書院盖乆常特新之意與予嘗¶
　　登玆山坐幽巖歩危磴俯江流之洄浙引蒼¶
　　渤之㝠茫北覽西湖南目禹穴雲樹蒼蒼晴¶
　　嵐窅窅於是愴然而悲悄然而戚恍見先生¶
　　之如在而不能忘也乃知學校之設既逺逺¶
　　則常常則玩玩則怠怠則學之道其踈乎書¶
<pb:KR4e0157_SBCK_002-9b>¶
　　院之作既近近則新新則惕&KR0357;則勵勵則學¶
　　之道其修乎玆舉也立政立教之先務益於¶
　　吾浙多矣¶
十六年丁酉十月門人周汝貟建新建伯祠于越¶
　　是年汝貟以御史按浙先是師在越四方同¶
　　門來遊日衆䏻仁光相至大天妃各寺院居¶
　　不能容同門王艮何秦等乃謀建樓居齋舍¶
　　于至大寺左以居來學師沒後同門相繼來¶
　　居依依不忍去是年汝貟與知府湯紹恩拓¶
<pb:KR4e0157_SBCK_002-10a>¶
　　地建祠于樓前取南康蔡世新肖師像每年¶
　　春秋二仲月郡守率有司主行時祀¶
　十一月僉事沈謐建書院于文湖祀先生¶
　　文湖在秀水縣北四十里廣環十里中横一¶
　　州四靣澄碧書院創焉謐初讀傳習録有悟¶
　　師學即期執贄請見師征思田弗遂及聞訃¶
　　追悼不已後爲行人聞薛子侃講學京師乃¶
　　歎曰師雖沒天下傳其道者尚有人也遂拜¶
　　薛子率同志王愛等數十人講學於其中置¶
<pb:KR4e0157_SBCK_002-10b>¶
　　田若干畆以贍諸生是年廵按御史周汝貟¶
　　立師位於中堂春秋二仲月率諸生䖍祀事¶
　　歌師詩以侑食既後謐起僉江西爲師遍立¶
　　南贛諸祠北没叅政孫宏軾副使劉慤設謐¶
　　位附食於師謐子進士啓原増置贍田與愛¶
　　等議附薛子位祭期定季丁日同志與祭天¶
　　真者俱趨文湖于今益盛¶
十七年戊戌廵按浙江監察御史&KR0019;鳯翔建陽明¶
　祠於龍山¶
<pb:KR4e0157_SBCK_002-11a>¶
　　龍山在餘姚縣治右辛巳年師歸省祖塋門¶
　　人夏淳孫陞吳仁管州孫應奎范引年柴鳳¶
　　楊珂周于徳錢大經應&KR0045;谷鍾秀王正心正¶
　　思俞大本錢徳周仲實等侍師講學於龍泉¶
　　寺之中天閣師親書三八會期於壁吳仁聚¶
　　徒扵閣中合同志講會不輟丁亥秋師出征¶
　　思田毎遺書洪畿必念及龍山之㑹是年傳¶
　　以諸生請建祠於閣之上方毎年春秋二仲¶
　　月有司主行時祀¶
<pb:KR4e0157_SBCK_002-11b>¶
十八年巳亥江西提學副使徐階建仰止祠於洪¶
　都祀先生¶
　　自階典江西學政大&KR0036;師門宗㫖以倡率諸¶
　　生於是同門吉安鄒守益劉&KR0022;采羅洪先南¶
　　昌李遂魏良弼良貴王臣裘衍撫州陳九川¶
　　&KR0019;黙吳悌陳介等與各郡邑選士俱來合㑹¶
　　焉魏良弼立石紀事¶
吉安士民建報功祠于廬陵祀先生¶
　　祠在廬陵城西隅師自正徳庚午蒞廬陵日¶
<pb:KR4e0157_SBCK_002-12a>¶
　　進父老子弟告諭之使之息爭睦族興孝悌¶
　　敦禮讓民漸向化興利剔蠹賑疫禳災皆有¶
　　實惠七越月而去民追思之既提督南贛掃¶
　　蕩流賊定逆濠之亂皆切民命及聞師訃䘮¶
　　過河下沿途哀號如䘮考妣乃相與築祠名¶
　　曰報功&KR0010;脩&KR0059;祀後曾孔化賀鈞周祉王時¶
　　椿時槐陳嘉謨等相與恊成制益宏麗春秋¶
　　郡有司主祀¶
十九年庚子門人周桐應典等建書院于壽岩祀¶
<pb:KR4e0157_SBCK_002-12b>¶
先生¶
　壽岩在永康西北鄉岩多瑞石空洞塏爽四¶
　　山環翠五峯前擁桐典與同門李珙程文德¶
　　講明師㫖嵌岩作室以居来學諸生盧可乆¶
　　程梓等就業者百有餘人立師位於中堂歳¶
　　時奉祀定期講會至今不輟¶
二十一年壬寅門人范引年建混元書院于青田¶
　祀先生¶
　書院在青田縣治引年以經師爲有司延聘¶
<pb:KR4e0157_SBCK_002-13a>¶
　　主青田教事講藝中時&KR0036;師㫖諸生葉天秩¶
　　七十有餘人聞之惕然有感復肅儀相率再¶
　　拜共進師學又懼師聮無&KR0001;樹藝不固乃紏¶
　　材築室肖師像於中堂謂范子之學出於王¶
　　門追&KR0001;自也范子卒春秋配食乞洪作仰止¶
　　祠碑記御史洪恒紀其詳後提學副使阮鶚¶
　　増建為心極書院畿作碑記記畧曰心極之¶
　　義其昉諸古乎孔子易有太極是生兩儀以¶
　　至定吉㐫而生大業&KR0001;以通神明之徳&KR0011;萬¶
<pb:KR4e0157_SBCK_002-13b>¶
　　物之情而冐天下之道無非易也易者無他¶
　　吾心寂感有無相生之機之象也天之道爲¶
　　隂陽地之道爲剛柔人之道爲仁義三極于¶
　　是乎立象也者像此者也隂陽相摩剛柔相¶
　　盪仁義相禪藏乎無扄之鍵行乎無轍之途¶
　　立乎無&KR0001;&KR0029;之地而神明出焉萬物備焉故¶
　　曰無思也無爲也寂然不動感而遂通天下¶
　　之故此孔子之精藴也當時及門之徒惟顔¶
　　氏獨得其宗觀夫喟然之歎有曰如有&KR0001;立¶
<pb:KR4e0157_SBCK_002-14a>¶
　　卓爾有無之間不可以致詰雖&KR0082;從之末由¶
　　也巳故曰&KR0036;聖人之藴顔子也顔子沒而聖¶
　　學遂亡後千餘載濓溪周子始復追尋其緒¶
　　&KR0036;爲無極而太極之說盖㡬之矣而後儒紛¶
　　紛之議尚未䏻一無惑乎千載之寥寥也蓋¶
　　漢之儒者泥于有象一切仁義忠孝禮樂教¶
　　化經綸之迹皆認以爲定理必先講求窮索¶
　　執為典要而後以為應物之則是為有得于¶
　　太極似矣而不知太極為無中之有不可以¶
<pb:KR4e0157_SBCK_002-14b>¶
　　有名也隋唐以來老佛之徒起而攘臂其間¶
　　以經綸爲糟粕乃復矯以窈㝠玄虗之見甚¶
　　至培撃仁義蕩㓕禮教一切歸之于無是爲¶
　　有得于無極似矣而不知無極爲有中之無¶
　　非可以無名也周子洞見二者之&KR0102;轉相謬¶
　　溺不得巳而救之建立圗說以顯聖學之宗¶
　　定之以中正仁義而主静中正仁義云者太¶
　　極之謂而主靜云者無極之謂人極于是乎¶
　　立焉議者乃以無極之言爲出于老氏分中¶
<pb:KR4e0157_SBCK_002-15a>¶
　　正仁義為動靜而不悟主靜無欲之㫖亦獨¶
　　何哉夫自伏羲一畫以啓心極之原神無方¶
　　而易無體即無極也孔子固已言之矣而周¶
　　子之得聖學之傳無疑也夫聖學以一為要¶
　　一者無欲也人之欲大約有二髙者蔽于意¶
　　見卑者蔽于嗜慾皆心之累也無欲則一無¶
　　欲則明通公&KR0270;而聖可學矣君子寡慾故脩¶
　　之而吉小人多慾故悖之而㓙吉㓙之㡬極¶
　　之立與不立于此焉分知此則知&KR1432;&KR0528;阮子¶
<pb:KR4e0157_SBCK_002-15b>¶
　　　&KR0001;謂心極之說矣¶
　二十三年甲辰門人徐&KR0226;建虎溪精舍于辰州祀¶
　先生¶
　　精舍在府城隆興寺之北師昔還自龍塲與¶
　　門人冀元亨&KR0253;信唐愈賢等講學于龍興寺¶
　　使靜坐宻室悟見心體是年&KR0226;爲辰同知請¶
　　於當道與諸同志大作祠宇置贍田鄒守益¶
　　爲作精舍記羅洪先作性道堂記又有見江¶
　　亭玉芝亭鷗鷺軒&KR0226;與其弟楊珂俱多題誌¶
<pb:KR4e0157_SBCK_002-16a>¶
二十七年戊申八月萬安同志建雲興書院祀先¶
生¶
　書院在白雲山麓前對芙蓉&KR0528;幙下秀出如¶
　圭大江橫其下同志朱衡劉道劉弼劉　王¶
　舜韶吳文恵劉中虚等迎予講學於精脩觀¶
　諸生在座者百五十人有竒晚遊城闉見民¶
　居井落邑屋華麗洪曰民庶且富而諸君敷¶
　教之勤若此可謂禮義之鄕矣衡曰是城四¶
　十年前猶爲赤土耳問之曰南贛峒賊流刼¶
<pb:KR4e0157_SBCK_002-16b>¶
　　無常妻女相牽而泣曰賊來&KR0154;避惟一死可¶
　　恃耳師來蕩平諸峒百姓始得築城生聚乃¶
　　有今日皆師之賜也洪嘉嘆不巳乃謂曰沐¶
　　師徳澤之&KR0055;&KR0002;此南來郡邑俱有祠祀何是¶
　　地獨無衆皆蹙然曰有志未遂耳乃責洪作¶
　　疏紏材是夕來相&KR0135;者&KR0313;二百金舉人周賢¶
　　宣作文祀土衆役並興中遭異議止之至嘉¶
　　靖甲子衡爲尚書賢宣爲方伯與太僕卿劉¶
　　慤復完舊業祭祀䂓制大備名曰雲興書院¶
<pb:KR4e0157_SBCK_002-17a>¶
　　云¶
　九月門人陳大倫建明經書院於韶祀先生¶
　書院在府城先是同門知府鄭騮作明經舘¶
　與諸生課業倡明師學至是大倫守韶因更¶
　建書院立師位與陳白沙先生並祀是月洪¶
　謁甘泉湛先生踰&KR0067;嶺與諸生鄧魯駱堯知¶
　　胡直王城劉應奎鍾大賔魏良佐潘槐莫如¶
　徳張昻等六十三人謁師祠相與入南華二¶
　　賢閣與鄧魯胡直等共闡師說至隆慶巳巳¶
<pb:KR4e0157_SBCK_002-17b>¶
　　知府李渭大脩祠宇集諸生與黄城等身證¶
　　道要師教復振¶
二十九年庚戌正月吏部主事史際建嘉義書院¶
　于溧陽祀先生¶
　　書院在溧陽救荒渰史際因歳青築渰塘以¶
　　活饑民塘成而建書院于上延四方同志講¶
　㑹舘榖之籍其田之&KR0001;入以備一邑饑荒名¶
　　曰嘉義欽　玉音也際與吕光洵議延洪主¶
　　教事乃先幣聘越二年兹來定盟是月同志¶
<pb:KR4e0157_SBCK_002-18a>¶
　　周賢宣趙大河諸生彭&KR0002;思彭适&KR0061;端化王¶
　　襞徐大經陳三謨等數十人際率子姪史繼¶
　　源繼志史銓史珂史繼書繼辰致詹偕吾子¶
　　壻葉邁鄭安元錢應度應量應禮應樂定期¶
　　來會常不下百餘人立師與甘泉湛先生位¶
　　春秋奉祀○天成篇掲嘉義堂示諸生曰吾¶
　　人與萬物混處於天地之中爲天地萬物之¶
　　宰者非吾身乎其䏻以宰乎天地萬物者非¶
　　吾心乎心何以䏻宰天地萬物也天地萬物¶
<pb:KR4e0157_SBCK_002-18b>¶
　　有聲矣而爲之辯其聲者誰歟天地萬物有¶
　　色矣而爲之辯其色者誰歟天地萬物有味¶
　　矣而爲之辯其味者誰歟天地萬物有變化¶
　　矣而神明其變化者誰歟是天地萬物之聲¶
　　非聲也由吾心聽斯有聲也天地萬物之色¶
　　非色也由吾心視斯有色也天地萬物之味¶
　　非味也由吾心嘗斯有味也天地萬物之變¶
　　化非變化也由吾心神明之斯有變化也然¶
　　則天地萬物也非吾心則弗靈矣吾心之靈¶
<pb:KR4e0157_SBCK_002-19a>¶
　　毀則聲色味變化不得而見矣聲色味變化¶
　　不可見則天地萬物亦㡬乎息矣故曰人者¶
　　天地之心萬物之靈也&KR0001;以主宰乎天地萬¶
　　物者也○吾心爲天地萬物之靈者非吾䏻¶
　　靈之也吾一人之視其色若是矣凡天下之¶
　　有目者同是明也一人之聽其聲&KR0002;是矣凡¶
　　天下之有耳者同是聰也一人之嘗其味&KR0002;¶
　　是矣凡天下之有口者同是&KR0285;也一人之思¶
　　慮其變化若是矣凡天下之有心知者同是¶
<pb:KR4e0157_SBCK_002-19b>¶
　　神明也匪徒天下為然也凡前乎千百世巳¶
　　上其耳目同其口同其心知同無弗同也後¶
　　乎千百世已下其耳目同其口同其心知同¶
　　亦無弗同也然則明非吾之目也天視之也¶
　　聰非吾之耳也天聽之也&KR0285;非吾之口也天¶
　　嘗之也變化非吾之心知也天神明之也故¶
　　目以天視則盡乎明矣耳以天聽則竭乎聰¶
　　矣口以天嘗則不爽乎&KR0285;矣思慮以天動則¶
　　通乎神明矣天作之天成之不參以人是之¶
<pb:KR4e0157_SBCK_002-20a>¶
　　謂天䏻是之謂天地萬物之靈○吾心爲天¶
　　地萬物之靈惟聖人為䏻全之非聖人䏻全¶
　　之也夫人之&KR0001;同也聖人之視色與吾目同¶
　　矣而目&KR0014;不引於色者率天視也聖人之聽¶
　　聲與吾耳同矣而耳䏻不蔽於聲者率天聽¶
　　也聖人之&KR0285;味與吾口同矣而口䏻不爽於¶
　　味者率天嘗也聖人之思慮與吾心知同矣¶
　　而心知不亂於思慮者通神明也吾目不引¶
　　於色以全吾明焉與聖人同其視也吾耳不¶
<pb:KR4e0157_SBCK_002-20b>¶
　　蔽於聲以全吾聰焉與聖人同其聽也吾口¶
　　不爽於味以全吾&KR0285;焉與聖人同其嘗也吾¶
　　心知不亂於思慮以全吾神明焉與聖人同¶
　　其變化也故曰聖人可學而至謂吾心之靈¶
　　與聖人同也然則非學聖人也&KR0014;自率吾天¶
　　也○吾心之靈與聖人同聖人䏻全之學者¶
　　求全焉然則何以爲功&KR0088;有要焉不可以支¶
　　求也吾目蔽於色矣而後求去焉非&KR0001;以全¶
　　明也吾耳蔽於聲矣而後求克焉非&KR0001;以全¶
<pb:KR4e0157_SBCK_002-21a>¶
　　聰也吾口爽於味矣而後求復焉非&KR0001;以全¶
　　&KR0285;也吾心知亂於思慮矣而後求止焉非&KR0001;¶
　　以全神明也靈也者心之本體也性之徳也¶
　　百體之會也徹動靜通物我亘古今無時乎¶
　　弗靈無時乎或間者也或生而知之或學而¶
　　知之或困而知之皆自率是靈以通百物勿¶
　　使間于&KR0082;焉已矣其功雖不同其靈未嘗不¶
　　一也吾率吾靈而&KR0036;之於目焉自辯乎色而¶
　　不引乎色&KR0001;以全明也&KR0036;之於耳焉自辯乎¶
<pb:KR4e0157_SBCK_002-21b>¶
　　聲而不蔽乎聲&KR0001;以全聦也&KR0036;之於口焉自¶
　　辯乎味而不爽乎味&KR0001;以全&KR0285;也&KR0036;之於思¶
　　慮焉萬感萬應不動聲臭而其靈常寂大者¶
　　立而百體通&KR0001;以全神明也人一&KR0014;之巳百¶
　　之人十䏻之已千之必率是靈而無間于欲¶
　　焉是天作之人復之是之謂天成是之謂致¶
　　知之學○増刻先生朱子晚年定論朱子定¶
　　論師門&KR0001;刻止一卷今洪増録二卷共三卷¶
　　際令其孫致詹梓刻於書院○重刻先生山¶
<pb:KR4e0157_SBCK_002-22a>¶
　　東甲子鄉試録山東甲子鄕試錄皆出師手¶
　筆同門張峯判應天府欲畨刻於嘉義書院¶
　　得吾師繼子正憲氏原本刻之¶
　四月門人吕懐等建大同樓于新泉精舎設師¶
　像合講會¶
　　精舎在南畿崇禮街初史際師甘泉先生築¶
　　室買田爲舘穀之資是年懐與李遂劉起宗¶
　　何遷余胤緒吕光洵歐陽塾歐陽瑜王與槐¶
　　陸光祖龎嵩林烈及諸生數十人建樓于精¶
<pb:KR4e0157_SBCK_002-22b>¶
　　舎設師與甘泉像爲講㑹㑹畢退坐昧昧室¶
　　黙對終夕而别是月洪送王正億入胄監至¶
　　金山遂入金陵趨會焉何遷時爲吏部文選¶
　　司郎中偕四司同僚邀余登報恩寺塔坐第¶
　　一層問曰聞師門禁學者靜坐慮學者偏靜¶
　　淪枯槁也似也今學者初入門此心乆濡俗¶
　　習淪浹膚髄&KR0002;不使求宻室耳目與物無所¶
　　覩聞澄師絶慮&KR0055;入玄漠何時得見真靣目¶
　　乎師門亦嘗言之假此一叚以&KR0024;小學之功¶
<pb:KR4e0157_SBCK_002-23a>¶
　　又云心罹疾痼如鏡面班垢必先磨去明體¶
　　乃見然後可使一塵不容今禁此一法恐令¶
　　人終無&KR0001;入洪對曰師門未嘗禁學者靜坐¶
　　亦未嘗立靜坐法以入人曰舍此有何法可¶
　　入曰只教致良知良知即是真面目良知明¶
　　自䏻辯是與非自䏻時靜時動不偏于靜曰¶
　　何言師門不禁靜坐曰程門歎學者靜坐爲¶
　　善學師門亦然但見得良知頭腦明白更求¶
　　靜處精錬使全體著察一滓不留又在事上¶
<pb:KR4e0157_SBCK_002-23b>¶
　　精錬使全體著察一念不欺此正見吾體動¶
　　而無動靜而無静時動時靜不見其端爲隂¶
　　爲陽莫知其始斯之謂動靜皆定之學曰偏¶
　　於求靜終不可與入道乎曰離喜怒哀樂以¶
　　求中必非未&KR0036;之中離仁敬孝慈以求止必¶
　　非緝熈之止離視聽言動以求仁必非天下¶
　　歸仁之仁是動靜有間矣非合内合外故不¶
　　可與語入道曰師門亦有二教乎曰師嘗言¶
　　之矣吾講學亦嘗誤人今較來較去只是致¶
<pb:KR4e0157_SBCK_002-24a>¶
　　良知三字無病衆皆起而歎曰致知則存乎¶
　　心悟致知焉盡矣下塔由&KR0030;廊指真武流形¶
　　圗曰觀此亦可以証儒佛之辯衆皆曰何如¶
　　曰真武山中乆坐無得欲棄去感老嫗磨針¶
　　之喻復入山中二十年遂成至道今若&KR0030;堯¶
　　流形圗必從克明峻徳親九族以至恊和萬¶
　　&KR0022;&KR0030;舜流形圗必從舜徃于田自耕稼陶漁¶
　　以至七十載陟方又何時得在金碧山水中¶
　　枯坐二三十年而後可以成道&KR0088;諸友大&KR0015;¶
<pb:KR4e0157_SBCK_002-24b>¶
　　而别¶
三十年辛亥廵按貴州監察御史趙錦建陽明祠¶
　於龍塲¶
　龍塲舊有龍岡書院師&KR0001;手植也至是錦建¶
　　祠三楹於書院北旁翼兩序前爲門仍題曰¶
　龍岡書院周垣繚之奠師位於中堂廵撫都¶
　　御史張鶚翼亷使張堯年叅政萬虞愷提學¶
　　副使謝東山共舉祠祀羅洪先撰祠碑記記¶
　　畧曰予嘗考龍塲之事於先生之學有大辯¶
<pb:KR4e0157_SBCK_002-25a>¶
　　焉夫&KR0001;謂良知云者本之孩童固有而不假¶
　　於學慮雖匹夫匹婦之愚固與聖人無異也¶
　　乃先生自叙則謂困於龍塲三年而後得之¶
　　固有不易者則何以哉今夫&KR0036;育之功天地¶
　　之&KR0001;固有也然天地不常有其功一氣之歛¶
　　閉而成冬風露之撼薄霜霰之嚴凝隕穫摧¶
　　敗生意蕭然其可謂寂寞而枯槁矣&KR0625;極而¶
　　軋雷霆&KR0108;焉百蟄啓群草茁氤氲動盪於宇¶
　　宙之間者則向之風霰爲之也是故藏不&KR0055;¶
<pb:KR4e0157_SBCK_002-25b>¶
　　則化不速蓄不固則致不遠屈伸剥復之際¶
　　天地且不違而况於人乎先生以豪傑之才¶
　　振迅雄偉脫屣于故常於是一變而爲文章¶
　　再變而爲氣節當其倡言於逆瑾蠱政之時¶
　　撻之朝而不悔其憂思&KR0548;欵意氣激烈議論¶
　　鏗訇真足以凌駕一時而托名後世豈不快¶
　　哉及其擯斥流離而於萬里絶域荒烟&KR0055;箐¶
　　狸鼯豺虎之區形影孑立朝夕惴惴既無一¶
　　可騁者而且疾病之與居瘴癘之與親情迫¶
<pb:KR4e0157_SBCK_002-26a>¶
　　於中忘之有不&KR0014;勢限於外去之有不可輾¶
　　轉煩瞀以需動忍之益盖吾之一身巳非吾¶
　　有而又何有於吾身之外至于是而後如大¶
　　夣之醒強者柔浮者實凢平日&KR0001;挾以自快¶
　　者不惟不可以常恃而實足以増吾之機械¶
　　盗吾之聰明其塊然而生塊然而死與吾獨¶
　　存而未始加損者則固有之良知也然則先¶
　　生之學出之而愈張晦之而愈光鼓舞天下¶
　　之人至於今日不怠者非雷霆之震前日之¶
<pb:KR4e0157_SBCK_002-26b>¶
　龍塲其風霰也哉嗟乎今之言良知者莫不¶
　　曰固有固有問其致知之功任其固有焉耳¶
　　亦嘗於枯稿寂寞而求之乎&KR0001;謂盗聰明増¶
　機械者亦嘗有辯於中否乎生於憂患死於¶
　安樂豈有待於人乎¶
三十一年壬子提督南贛都御史張烜建復陽明¶
　王公祠於鬱&KR0012;山¶
　　祠在贛州鬰&KR0012;臺前濓溪祠之後嘉靖初年¶
　　軍衛百姓思師恩徳不已百姓乃紏材建祠¶
<pb:KR4e0157_SBCK_002-27a>¶
　　于鬰&KR0012;臺以䖍尸祝軍衛官兵建祠于學宫¶
　　右塑像設祀俱有成式繼後異議者移鬰&KR0012;¶
　　祠像於報功祠後湫隘慢䙝軍民懐忿至是¶
　　署兵備僉事沈謐訪詢其故父老子弟相與¶
　　涕泣申告謐謁師像為之泫然出涕報功祠¶
　　舊有贍田米三十八石見供春秋二祭鬰&KR0012;¶
　　祠則取諸贛縣均平銀兩乃具申軍門烜如¶
　　其議脩葺二祠迎師像於鬰&KR0012;臺廟貌嚴餙¶
　　煥然一新軍衛有司各申䖍祝父老子弟歲¶
<pb:KR4e0157_SBCK_002-27b>¶
　　臘駿奔烜作記立石紀事　師自征三浰山¶
　　㓂盡平即日班師立法定制令贛屬縣俱立¶
　　社學以宣風教城中立五社學東曰義泉書¶
　　院南曰正蒙書院西曰富安書院又西曰鎮¶
　　寧書院北曰龍池書院選生儒行義表俗者¶
　　立爲教讀選子弟秀頴者分入書院教之歌¶
　　詩習禮申以孝悌導之禮讓未期月而民心¶
　　丕變革奸&KR0100;而化善良市㕓之民皆知服長¶
　　衣乂手拱揖而歌誦之聲溢於委巷浸浸乎¶
<pb:KR4e0157_SBCK_002-28a>¶
　　三代之遺風矣繼後異議者盡堕成䂓而五¶
　　院爲強&KR0064;者&KR0059;㨿禮樂之教息矣至是謐詢¶
　　士民之情罪逐僣據脩舉廢墜五社之學復¶
　　完慎選教讀子弟而淬礪之風教復興渢渢¶
　　乎如師在日矣¶
　建復陽明王公祠於南安¶
　南安青龍舗師&KR0001;屬纊之地也士民哀號哭¶
　　泣相與建祠於學宫之右歲時父老子弟奔¶
　　走祝奠有司即為崇祀廟貌宏麗後爲京師¶
<pb:KR4e0157_SBCK_002-28b>¶
　　流言承奉風㫖者遂遷祠於委巷隘陋汚&KR0126;¶
　　人心不堪謐與有司師生議復舊址原制樓¶
　　五楹前門五楹取委巷祠址之值於民&KR0135;完¶
　　工作具申軍門烜從之自是師祠與聖廟並¶
　　垂不朽矣¶
三十二年癸丑江西僉事沈謐&KR0113;復陽明王公祠¶
　於信豐縣¶
　　按謐䖍南公移録曰贛州府&KR0001;屬十一縣俱¶
　　有前都察院右副都御史陽明王公祠巍然¶
<pb:KR4e0157_SBCK_002-29a>¶
　　並存蓋因前院功業文章足以匡時而華國¶
　　謀猷軍旅足以禦&KR0064;而捍災南贛士民咸思¶
　　慕之歌頌功徳乆而不衰尚有談及而下淚¶
　　者本縣原有祠堂後有塞門什主者廢爲宴¶
　　憇之&KR0001;是誠何心哉爲此仰本縣官吏照牌¶
　　事例限三日内即查䆒清理仍為灑掃立主¶
　　因舊爲新不惟一邑師生故老得以俱興瞻¶
　　仰之&KR0059;而凢過信豐之&KR0469;者咸得以盡展拜¶
　　爼豆之禮古人&KR0001;謂愛禮存羊禮失求野之¶
<pb:KR4e0157_SBCK_002-29b>¶
　　意即是可見矣時謐署南贛兵備事故云¶
　　三月改建王公祠於南康¶
　　南康舊有祠在學宫右後因異議者遷師像¶
　　　於旭山韓公祠内謐徃謁祠見二像並存於¶
　　　一室王公有祭而無祠韓公有祠而無祭其¶
　　室且卑陋訪祠西有鄕約&KR0001;前有堂三間後¶
　　有閣一座䂓模頗勝乃置師像於堂而復其¶
　　祭韓公祠另為立祭使原有祠者因祠而舉¶
　　祭原有祭者因祭而立祠則兩祠之勢並峙¶
<pb:KR4e0157_SBCK_002-30a>¶
　　　而各全其尊報功之典同行而咸盡其義矣¶
　　三月安遠縣知縣吳卜相請建王公報功祠¶
　　安遠舊無師祠百姓&KR0059;立牌於小學父老子¶
　　弟相率餽奠始伸歲臈之情卜相見之乃惕¶
　　然曰此吾有司之責也乃具申舊院道謂前¶
　　都御史陽明王公功在天下而安遠爲用武¶
　　之地教在萬世而䖍州爲首善之區本縣正¶
　　徳年間中有廣宼葉芳擁衆數千肆行剽掠¶
　　民不聊生自受本院撫勦以來立籍當差無¶
<pb:KR4e0157_SBCK_002-30b>¶
　　　異於土著之齊民後生小子不忘乎良知之¶
　　　口授今詢輿情擇縣西舊堤備&KR0001;空處堪以¶
　　修建祠堂本縣將日逐自理詞訟銀兩買辨¶
　　供費庶財省而功倍祀專而民恱嘉靖二十¶
　　　九年申㨿前提督軍門盧俱如議行之見今¶
　　像貌森嚴祠宇宏麗申兵備僉事沈提督軍¶
　　門張扁其堂曰仰止門曰報功祠烜爲作記¶
　　立石紀事¶
　　四月瑞金縣知縣張景星請建王公報功祠¶
<pb:KR4e0157_SBCK_002-31a>¶
　按䖍南公移録景星申稱正徳初年嵗侵民¶
　饑軬賊衝熾民不聊生逃亡過半頼提督軍¶
　　門王公剪除兇惡宣布徳威&KR0036;粟賑饑逃民¶
　復業感恩思徳欲報無酧今有&KR0132;民蘇振等¶
　　願自&KR0135;財鳩工拓鄕校右以崇祠像李珩禄¶
　　願自&KR0135;早田八十畆以承春秋尸祝僉事沈¶
　　謐嘉奬之申照軍門張烜嚴立䂓制題曰報¶
　　功立石紀事¶
　六月崇義縣知縣王廷耀重脩陽明王公祠¶
<pb:KR4e0157_SBCK_002-31b>¶
　　崇義縣在上猶大&KR0067;南康之中相距各三百¶
　　餘里師&KR0001;奏建也數十年來居民井落草木¶
　　茂宻生聚䌓衍百姓追思功徳家設像以致¶
　　奠祝至是廷耀請於前軍門盧會民建師祠¶
　　於儒學東隅盧從之僉事沈謐廵縣廷耀請¶
　　新舊制謐爲増其未備設制定祀如信豐諸¶
　　縣立石紀事¶
　九月太僕少卿吕懐廵按御史成守節改建陽¶
　明祠於瑯琊山¶
<pb:KR4e0157_SBCK_002-32a>¶
　　山去城五里舊有祠在豐樂亭右湫隘不容¶
　　爼豆玆改建紫&KR0340;泉上是年畿謁師祠與懐¶
　戚賢等數十人大會於祠下十月洪自寧國¶
　與貢安國謁師祠見同門髙年猶有&KR0014;道師¶
　　教人初入之功者¶
三十三年甲寅廵按直&KR0032;監察御史閭東寧國知¶
府劉起宗建水西書院祀先生¶
　水西在涇縣大溪之西有上中下三寺初與¶
　　諸生會集寓於各寺方丈既而諸生日衆僧¶
<pb:KR4e0157_SBCK_002-32b>¶
　　舍不&KR0014;容乃築室於上寺之&KR0169;地以備講肄¶
　　又不足提學御史黄洪毘與知府劉起宗創¶
　　議建精舍於上寺右未就廵按御史閭東提¶
　　學御史趙鏜繼至起宗復申議於是屬知縣¶
　　丘時庸恢弘其制督成之邑之士民好義者¶
　　競來相役南陵縣有寡婦陳氏曹按妻也遣¶
　　其子廷武輸田八十畆有竒以廪餼來學於¶
　　時書院舘榖具備遂成一名區云起宗禮聘¶
　　洪畿間年至㑹¶
<pb:KR4e0157_SBCK_002-33a>¶
三十四年乙卯歐陽徳改建天真仰止祠¶
　德掲天真祠曰㨿師二詩石門蒼峽&KR0027;疇胥¶
　海皆上院之景吾師神明&KR0001;依也今祠建山¶
　麓恐不足以安師靈適其徒御史胡宗憲提¶
　學副使阮鶚俱有事吾浙即責其改建祠於¶
　其上院扁其額曰仰止江西提學副使王宗¶
　　沭訪南康生祠塑師像遣生員徐應隆迎至¶
　　新祠爲有司公祭下祠塑師燕居像爲門人¶
　　&KR0059;祭鄒守益譔天真仰止祠記記曰嘉靖丙¶
<pb:KR4e0157_SBCK_002-33b>¶
　　辰錢子徳洪聚青原連山之間議葺陽明先¶
　　生年譜且曰仰止之祠䂓模聳舊觀矣宜早¶
　　至一記之未果趨也廼具顛末以告天真書¶
　　院本天真天龍淨明三寺地歲庚寅同門王¶
　　子臣薛子侃王子畿暨徳洪建書院以祀先¶
　　生新建伯中為祠堂後為文明閣藏書室望¶
　　海亭左為嘉㑹堂游藝&KR0001;傳經樓右為明徳¶
　　堂月新舘傍為翼室置田以供春秋祭祀歳¶
　　甲寅今總制司馬梅林胡公宗憲按浙今中¶
<pb:KR4e0157_SBCK_002-34a>¶
　　丞阮公鶚視學謀於同門黄子弘綱主事陳¶
　　子宗虞改祠於天真上院距書院半里許以¶
　　薛子侃歐陽子徳王子臣附俱有事師祠也¶
　　左為叙勲堂右爲齋堂後崖爲雲泉樓前爲¶
　　祠門門之左通慈雲嶺磴道横亘&KR0002;虹立石¶
　　牌坊於嶺上題曰仰止下接書院百歩一亭¶
　　曰見疇曰㵼雲曰環海右拓基爲淨香菴以¶
　　居守僧外爲大門合而題之曰陽明先生祠¶
　　門外半壁池跨池而橋曰登雲橋外即&KR0027;田¶
<pb:KR4e0157_SBCK_002-34b>¶
　　亭其上曰大極云&KR0010;丁巳春總制胡公平海¶
　　夷而歸思敷文教以戢武士命同門杭二守¶
　　唐堯臣重刻先生文録傳習録於書院以嘉¶
　　恵諸生重修祠宇加丹垔泉石之勝闢凝霞¶
　　玄陽之洞梯上真躡蟾窟經蒼峽采十真以¶
　　臨四眺湘烟越嶠縱足萬狀窮島怒濤坐收¶
　　樽爼之間四方逰者愕然以爲造物千年&KR0001;¶
　　秘也文明有象先生嘗詠之而一旦盡&KR0036;於¶
　　群公&KR0017;神其聽之矣守益拜首而復曰真之¶
<pb:KR4e0157_SBCK_002-35a>¶
　　動以天也㣲矣果疇而仰應又疇而止之先¶
　　師之訓曰有而未嘗有是真有也無而未嘗¶
　　無是真無也見而未嘗見是真見也而反覆¶
　　師㫖慨乎顔子知㡬之傳故其詩曰無聲無¶
　　臭而乾坤萬有基焉是無而未嘗無也又曰¶
　　不離日用常行而直造先天未畫焉是有而¶
　　未嘗有也無而未嘗無故視聽言動于天則¶
　　欲罷而不䏻有而未嘗有故天則穆然無方¶
　　無體欲從而末由兹顔氏之&KR0001;以爲真見也¶
<pb:KR4e0157_SBCK_002-35b>¶
　　吾儕之服膺師訓乆矣飭勵事爲而未逹行¶
　　著習察之藴則&KR0029;於滯像研精性命而不屑¶
　　人倫庶物之實則&KR0029;於凌虗自邇而逺自卑¶
　　而髙未免於岐也而入門升堂奚&KR0001;仰而止¶
　　乎獨知一脉天徳&KR0001;由立而王道&KR0001;由四逹¶
　　也慎之爲義從心從真不可人力加損稍渉¶
　　加損便入人爲而僞矣古之人受命如舜無¶
　　憂如文&KR0071;志述事如武王周公格帝饗廟運¶
　　天下於掌舉由孝弟以逹神明無二&KR0151;轍故¶
<pb:KR4e0157_SBCK_002-36a>¶
　　曰夫㣲之顯誠之不可掩如此指真之動以¶
　　天也先師立艱履險磨瑕去垢從直諌遠謫¶
　　九死一生沛然有悟于千聖相傳之訣析支¶
　　離於衆淆融闕漏於二氏獨掲良知以醒群¶
　　夣故惠流於窮民威襲於巨宼功昭于宗社¶
　　而教思垂於善類雖罹讒而遇&KR0945;欲掩而彌¶
　　章身沒三十年矣干戈倥偬中表揚日力此¶
　　豈聲音笑貎可襲取哉惟梅林子嘗受學於¶
　　金臺至取師門學術勲烈相與研之既令餘¶
<pb:KR4e0157_SBCK_002-36b>¶
　　　姚諳練淬勵荐拜簡命神謀&KR0017;謀出入千古¶
　　　旁觀駭汗而竟以成功若於先師有黙觧者¶
　　　繼自今督我同逰暨於來學駿奔詠歌務盡¶
　　　齋明盛服之實其望也若跂其至也若休將¶
　　　三千三百盎然仁體罔俾支離闕漏雜之以¶
　　　古&KR0001;稱忠信篤敬叅前&KR0029;衡蠻貊無異於州¶
　　　里省刑薄歛親上死長持挺於秦楚是&KR0036;先¶
　　　師未展之秘逹爲赤舄隱爲陋巷俾　聖代¶
　　　中和位育之休熈光天化日之中是謂仰止¶
<pb:KR4e0157_SBCK_002-37a>¶
　　之真¶
三十五年丙辰二月提學御史趙鏜修建復初書¶
院祀先生¶
　書院在廣徳州治初鄒守益謫判廣徳創建¶
　　書院置贍田以延四方來學率其徒濮漢施¶
　　天爵過越見師而還復初之會遂振不息後¶
　漢天爵出宦逰是會興復不常者二十年至¶
　　洪畿主水西會徃來廣徳諸生張槐黄中李¶
　　天秩等邀會五十人過必與停驂信&KR0043;是年¶
<pb:KR4e0157_SBCK_002-37b>¶
　　漢天爵致政歸知州荘士元州判何光&KR0073;申¶
　　鏜復大修書院設師位以歲修祀事¶
　五月湖廣兵備僉事沈寵建仰止祠於崇正書¶
　院祀先生¶
　書院在蘄州麒麟山寵與州守同門谷鍾秀¶
　建書院以合州之選士講授師學是年與鄉¶
　　大夫顧問顧闕迎洪於水西諸生鍾沂史修¶
　等一百十人有竒合會於立誠堂寵率州守¶
　　首舉祀事屬洪撰仰止祠記其畧曰二三子¶
<pb:KR4e0157_SBCK_002-38a>¶
　　爾知天下有不因世而異不以地而隔不爲¶
　　形而拘者非良知之謂乎夫子於諸生世異¶
　　地隔形踈而願祠而祀之尸而祝之非以良¶
　　知潜通於其間乎昔舜文之交也世之相後¶
　　千有餘&KR0010;地之相去千有餘里揆其道則若¶
　　合符節者何也爲其良知同也苟求其同豈¶
　　惟舜文爲然哉赤子之心與大人同夫婦之¶
　　愚不肖與聖人同蒸民之不識不知與帝則¶
　　同故考諸徃聖而非古也俟諸百世而非今¶
<pb:KR4e0157_SBCK_002-38b>¶
　　也無弗同也無弗足也故歷千載如一日焉¶
　　地不得而間也通千萬人如一心焉形不得¶
　　而拘也三代而降世衰道㣲而良知真體烱¶
　　然不滅故夫子一&KR0036;其端而吾人一觸其㡬¶
　　恍然如出幽谷而覩天日故諸生得之易而¶
　　信之䔍者爲良知同也雖然諸生今日得之¶
　　&KR0002;易信之&KR0002;䔍矣亦尚思其難而擬其信之¶
　　&KR0002;未至乎昔者夫子之始倡是學也天下非¶
　　笑詆訾㡬不免于䧟穽者屢矣夫子憫人心¶
<pb:KR4e0157_SBCK_002-39a>¶
　　之不&KR0116;也忘其身之危困積以誠心稽以實¶
　　得見之行事故天下之同好者共起而以身¶
　　承之以政明之故諸生之有今日噫亦難矣¶
　　諸生今日之得&KR0002;火燃泉逹䏻繼是無間必¶
　　信其燎原逹海以及于無窮斯爲真信也已¶
　　是在二三子圗之¶
四十二年癸亥四月先師年譜成¶
　　師既沒同門薛侃歐陽徳黄弘綱何性之王¶
　　畿張元冲謀成年譜使各分年分地搜集成¶
<pb:KR4e0157_SBCK_002-39b>¶
　　藁總裁於鄒守益越十九年庚戌同志未及¶
　　合併洪分年得師始生至謫龍塲寓史際嘉¶
　　義書院具稿以復守益又越十年守益遺書¶
　　曰同志注念師譜者今多爲隔世人矣後死¶
　　者寜無懼乎譜接龍塲以續其後脩餙之役¶
　　吾其任之洪復寓嘉義書院具稿得三之二¶
　　壬戌十月至洪都而聞守益訃遂與廵撫胡¶
　　松弔安福訪羅洪先于松原洪先開關有悟¶
　　讀年譜若有先得者乃大恱遂相與考訂促¶
<pb:KR4e0157_SBCK_002-40a>¶
　洪登懐王越四月而譜成¶
八月提學御史耿定向知府羅汝芳建志學書¶
院于宣城祀先生¶
　洪畿初赴水西會過寧國府諸生周怡貢安¶
　　國梅守徳沈寵余&KR0226;徐大行等二百人有竒¶
　　延至景徳寺講會相繼不輟是年畿至定向¶
　　汝芳䂓寺&KR0169;地建祠立祀于今講㑹益盛後¶
　　知府鍾一元扁爲昭代真儒遵聖諭也¶
四十三年甲子少師稌階撰先生像記¶
<pb:KR4e0157_SBCK_002-40b>¶
　　記曰陽明先生像一幅水墨冩嘉靖巳亥予¶
　　督學江西就士人家摹得先生燕居像二朝¶
　　衣冠像一明年庚子夏以燕居之一贈吕生¶
　　此幅是也先生在正徳間以都御史廵撫南¶
　　贛督兵敗宸濠平定大亂拜南京兵部尚書¶
　　封新建伯其後以論學爲世&KR0001;忌竟奪爵予¶
　　徃來吉贛間其父老云濠之未叛也先生奉¶
　　命按事福州乞歸省其親乘單舸下南昌至¶
　　豐城聞變將走還幕府爲討賊計而吉安太¶
<pb:KR4e0157_SBCK_002-41a>¶
　　守松月伍公議適合郡又有積穀可養士因¶
　　留吉安徴諸郡兵與濠戰湖中敗擒之其事¶
　　皆有日月可按覆而忌者謂先生始赴濠之¶
　　約后持兩端遁歸爲伍&KR0001;強㑹濠攻安慶不¶
　　克乗其沮喪幸成功夫人苟有約其敗徴未¶
　　見必不遁凡攻討之事勝則侯不勝則族苟¶
　　持兩端雖強之必不留　武皇帝之在御也¶
　　政由嬖倖濠悉與結納至或許爲内應方其¶
　　崛起天下皆不敢意其&KR0205;亡先生引兵而西¶
<pb:KR4e0157_SBCK_002-41b>¶
　　留其家吉安之公署聚薪環之戒守者曰兵¶
　　敗即縱火母為賊辱嗚呼此其功豈可謂倖¶
　　成而其心事豈不皦然如日月哉忌者不與¶
　　其功足矣又舉其心事誣之甚矣小人之不¶
　　樂成人善也自古君子爲小人&KR0001;誣者多矣¶
　　要其終必自&KR0064;白乃予&KR0001;&KR0055;慨者今世士大¶
　　夫髙者談玄理其次爲柔愿下者直以貪黷¶
　　奔競謀自利其身有一人焉出死力爲國家¶
　　平定大亂而以忌厚誣之其&KR0020;不盡驅士&KR0011;¶
<pb:KR4e0157_SBCK_002-42a>¶
　　入於三者之途不止凢爲治不患無事功患¶
　　無賞罰議論者賞罰&KR0001;從出也今天下漸以¶
　　多事庶㡬得人焉馳驅其間而平時&KR0001;議論¶
　　者如此雖在上智不以賞罰爲勸懲彼其激¶
　　勵中才之具不已踈乎此予&KR0001;&KR0055;慨也濠之¶
　　亂孫許二公死于前先生平定之于後其迹¶
　　不同同有功於名教江西會城孫許皆廟食¶
　　而先生無祠予督學之二年始祀先生于後¶
　　圃未㡬&KR0013;召因摹像以歸&KR0005;示同志者而首¶
<pb:KR4e0157_SBCK_002-42b>¶
　　以贈吕生予嘗見人言此像于先生極似以¶
　　今觀之貌殊不武然獨以武功顯於此見儒¶
　者之作用矣吕生誠有慕乎尚於其學求之¶
　巡按江西監察御史成守節重脩洪都王公仰¶
　止祠¶
　　大學士李春芳作碑記記曰陽明先生祠少¶
　　師存翁徐公督學江右時&KR0001;創建也公二十¶
　　及第宏詞愽學燁然稱首詞林一時詞林宿¶
　　學皆自以爲不及而公則曰學豈文詞巳也¶
<pb:KR4e0157_SBCK_002-43a>¶
　　日與文荘歐陽公窮䆒心學聞陽明先生良¶
　知之說而&KR0055;契焉江右爲陽明先生過化公¶
　　既闡明其學以訓諸生而又爲崇犯無&KR0001;不¶
　　足以繋衆志乃於省城營建祀宇肖先生像¶
　　祀之遴選諸生之㒞茂者樂群其中名曰龍¶
　　沙㑹公課藝暇每以心得開示諸生而一時¶
　諸生多&KR0001;興起云既公召還洊躋綸閣爲¶
　上&KR0001;親信蓋去江右㡬二十年矣有告以祠宇¶
　　傾圯者公則愀然動心&KR0162;賜金九十屬新建¶
<pb:KR4e0157_SBCK_002-43b>¶
　　錢令脩葺之侍御甘齋成君聞之曰此予責¶
　　也遂身任其事鳩工拓材餙其&KR0001;巳敝増其¶
　　&KR0001;未備堂宇齋舍煥然改觀不惟妥神&KR0098;稱¶
　　而諸生之興起者益勃勃不可禦矣噫公當¶
　　樞筦之任受心膂之&KR0009;無論㡬務叢委即宸¶
　　翰咨荅日三四至而猶之不可以巳也夫致¶
　　知學&KR0036;自孔門而孟子良知之說則又&KR0036;&KR0001;¶
　　未&KR0036;陽明先生合而言之曰致良知則好善¶
　　惡惡之意誠推其極家國天下可坐而理矣¶
<pb:KR4e0157_SBCK_002-44a>¶
　　公篤信先生之學而日以體之身心施之政¶
　　事秉釣之初即&KR0036;&KR0059;餽屏貪墨示以好惡四¶
　　海嚮風不數年而人心吏治翕然丕變此豈¶
　　有異術哉好善惡惡之意誠於中也故學非¶
　　不明之患患不誠耳知善知惡良知具存譬¶
　　之大明當天無㣲不照當好當惡當賞當罰¶
　　當進當退錙銖不爽各當天則循其則而應¶
　　之則平平蕩蕩無有作好無有作惡而天下¶
　　平矣故誠而自慊則好人&KR0001;好惡人&KR0001;惡而¶
<pb:KR4e0157_SBCK_002-44b>¶
　爲仁不誠而自欺則好人&KR0001;惡惡人&KR0001;好而¶
　爲不仁苟為不仁生於其心害於其事蠧治¶
　　&KR0439;民有不可勝言者矣公為此懼又舉明道¶
　　定性識仁二書&KR0036;明其義以示海内學者而¶
　　致知之學益明以切諸生䏻心惟其義而體¶
　　諸身則於陽明先生之學㡬矣業新舍者其¶
　　尚體公之意而殫力於誠以爲他日致用之¶
　　地哉¶
四十五年丙寅刻先生文録續編成¶
<pb:KR4e0157_SBCK_002-45a>¶
　　師文録乆刻行于世同志又以&KR0001;遺見&KR0009;彚¶
　　録得爲卷者六嘉興府知府徐必進見之曰¶
　　此於師門學術皆有&KR0028;切不可不遍行同志¶
　　董生啓予徴少師存齋公序命工入梓名曰¶
　　文録續編并家乘三卷行於世云¶
今¶
上皇帝隆慶元年丁卯五月　詔贈新建侯謚文¶
成¶
　　丁卯正月詔病故大臣有應得恤典贈謚而¶
<pb:KR4e0157_SBCK_002-45b>¶
　　未得者許部院科道官議奏定奪於是給事¶
　　中辛自脩岑用賔等御史王好問耿定向等¶
　　上䟽原任新建伯兵部尚書兼都察院左都¶
　　御史王守仁功勲道徳宜膺殊恤下吏禮二¶
　　部會議得王守仁具文武之全才闡聖賢之¶
　　絶學筮官郎署而抗疏以犯中璫甘受炎荒¶
　　之謫建臺江右而提兵以平巨逆親&KR0053;社稷¶
　　之功偉節竒勲乆見推於輿論封盟錫典豈¶
　　宜&KR0205;奪於身終䟽上詔贈新建侯謚文成¶
<pb:KR4e0157_SBCK_002-46a>¶
　制曰竭忠盡瘁固人臣職分之常崇徳報功實¶
　　國家激勸之典矧通侯班爵崇亞上公而節¶
　惠易名榮逾華衮事必待乎論定恩豈容以¶
　　乆虗爾故原任新建伯南京兵部尚書兼都¶
　　察院左都御史王守仁維岳降靈自天佑命¶
　　爰從弱冠屹爲宇宙人豪甫拜省郎獨&KR0108;乾¶
　　坤正論身瀕危而志愈壮道處困而造彌&KR0055;¶
　　紹堯孔之心傳㣲言式闡倡周程之道術來¶
　　學攸宗藴蓄既宏猷爲丕著遺艱投大隨試¶
<pb:KR4e0157_SBCK_002-46b>¶
　　皆宜戡亂解紛無施勿效閩粤之箐巢盡掃¶
　　而擒縱如神東南之&KR0058;庶舉安而文武足憲¶
　　爰及逆藩稱亂&KR0057;資仗鉞淵謀旋凱奏功速¶
　　於吳楚之三月出竒决勝邁彼淮蔡之中宵¶
　　是嘉社稷之偉勲申盟帶礪之異數既復撫¶
　　夷兩廣旋至格苗七旬謗起功髙賞移罰重¶
　　爰遵遺　詔兼采公評續相國之生封時庸¶
　　旌伐追曲江之殊䘏庶以酬勞兹特贈為新¶
　　建侯謚文成錫之¶
<pb:KR4e0157_SBCK_002-47a>¶
誥命於&KR0231;鐘&KR0166;勒銘嗣羙東征之烈劵綸昭錫世¶
　　登南國之功永爲一代之宗臣實耀千年之¶
　　史冊㝠靈不昧寵命其承六月十七日遣行¶
　　人司行人　賜造墳域遣浙江布政使司堂¶
　　上正官叅政　與祭七壇¶
二年戊辰六月先生嗣子正億襲伯爵¶
　　元年三月給事中辛自脩岑用賔等爲開讀¶
　　事上䟽請復伯爵吏部尚書楊愽奉¶
　㫖移咨江西廵撫都御史任士慿會同廵按御¶
<pb:KR4e0157_SBCK_002-47b>¶
　　史蘇朝宗查覆征藩實跡及浙江巡撫都御¶
　　史趙孔昭廵按御史王得春奏應復爵&KR0315;相¶
　　同于是吏部奉欽依會同成國公朱希忠户¶
　　部尚書馬森等議得本爵一聞逆濠之變不¶
　　以非其職守急還吉安倡義勤王未踰旬朔¶
　　而元兇授首立消東南尾大之憂不動聲色¶
　　而奸宄蕩平坐貽　宗社盤石之固較之¶
　　開國佐命時雖不同擬之靖遠咸寧其功&KR0057;¶
　　偉委應&KR0024;給¶
<pb:KR4e0157_SBCK_002-48a>¶
　誥劵容其子孫承襲以彰與國咸休永世無窮¶
　　之報議上　詔遵¶
　先帝原封伯爵與世襲至三年五月御史&KR0019;寵¶
　　奏議爵&KR0315;吏部復請　欽依會同成國公朱¶
　　希忠户部尚書劉體乾議得誠意伯劉基食¶
　　粮七百石乃¶
　太祖欽定靖遠伯王驥一千石新建伯王守仁¶
　　一千石係累朝欽定多寡不同夫封爵之典¶
　　論功有六曰開國曰靖難曰禦胡曰平畨曰¶
<pb:KR4e0157_SBCK_002-48b>¶
　　征蠻曰擒反而守臣死綏兵樞宣猷督府勦¶
　宼咸不與焉盖六功者&KR0028;¶
　社稷之重輕係四方之安危自非茅土之封不¶
　　足以報之至于死綏宣猷勦㓂則皆一身一¶
　時之事錫以錦衣之&KR0315;則可槩欲剖符則未¶
　　可也竊照新建伯王守仁乃正徳十四年親¶
　　捕反賊宸濠之功南昌南贛等府雖同&KR0022;域¶
　　分土分民各有專責提募兵而平隣賊不可¶
　　不謂之倡義南康九江等處首罹荼毒且進¶
<pb:KR4e0157_SBCK_002-49a>¶
　　且攻人心摇動以藩府而叛¶
　朝廷不可不謂之勁敵出其不意故俘獻于旬¶
　　月之間若稍懐遲疑則賊謀益審&KR0005;不知其¶
　　&KR0001;終攻其必救故績&KR0053;乎萬全之畧&KR0002;少有¶
　　踈虞則賊黨益䌓自難保其必濟膚功本自¶
　　無前竒計可以範後靖遠威寜姑置不論即¶
　　如寧夏安化之變比之江西難易逈絶逰擊¶
　　&KR0311;&KR0207;于時得封咸寧伯人無間言同一藩服¶
　　捕反何獨于新建伯而疑之乎&KR0001;㨿南京各¶
<pb:KR4e0157_SBCK_002-49b>¶
　　　道御史欲要改&KR0315;錦衣衛于報功之典未盡¶
　　　激勸攸&KR0028;難以輕擬合無將王守仁男襲新¶
　　　建伯正億不必改議以後子孫仍照臣等先¶
　　　次會題¶
　　明㫖許其世襲¶
　詔從之准照舊世襲¶
　王文成公全書卷之三十五終¶
<pb:KR4e0157_SBCK_002-50a>¶
王文成公全書卷之三十六¶
　附録五　年譜附録五¶
增訂年譜刻成啓原檢舊譜得為序者五得論¶
年譜書者二十乃作而嘆曰譜之成也非苟然¶
哉陽明夫子身明其道於天下緒山念菴諸先¶
生心闡斯道於後世上以承百世正學之宗下¶
　以啓百世後聖之矩讀是譜者可忽易哉乃取¶
叙書彚而録之以附譜後使後之志師學者知¶
諸先生為道之心身斯譜其無窮乎¶
<pb:KR4e0157_SBCK_002-50b>¶
陽明先生年譜序　門人錢徳洪¶
嘉靖癸亥夏五月陽明先生年譜成門人錢徳¶
　洪稽首叙言曰昔尭舜禹開示學端以相授受¶
　曰&KR0098;執厥中四海困窮天禄永終噫此三言者¶
　萬世聖學之宗與執中不離乎四海也中也者¶
　人心之靈同體萬物之仁也執中而離乎四海¶
　則天地萬物失其體矣故堯稱峻徳以自親九¶
　族以至和萬&KR0022;舜稱玄徳必自定父子以化天¶
　下尭舜之爲帝禹湯文武之爲王&KR0001;以致唐虞¶
<pb:KR4e0157_SBCK_002-51a>¶
　之隆成三代之盛治者謂其&KR0014;明是學也後世¶
　聖學不明人失其宗紛紛役役疲極四海不知¶
　中為何物伯術興假借聖人之似以持世而不¶
　知逐乎外者遺乎内也佛老岀窮索聖人之隱¶
　㣲以全生而不知養乎中者遺乎外也教衰行¶
　弛喪亂無日天祿亦與之而永終噫夫豈無自¶
　而然哉寥寥數千百年道不在位孔子出祖述¶
　堯舜顔曾思孟濓溪明道繼之以推明三聖之¶
　㫖斯道燦燦然復明於世惜其空言無徴百姓¶
<pb:KR4e0157_SBCK_002-51b>¶
　不見三代之治每一傳而復晦寥寥又數百年¶
　吾師陽明先生出少有志於聖人之學求之宋¶
　儒不得窮思物理卒遇危疾乃築室陽明洞天¶
　為養生之術靜攝既乆恍若有悟蟬脫塵坌有¶
　飄飄遐舉之意焉然即之於心&KR0002;未安也復出¶
　而用世謫居龍塲衡困拂鬰萬死一生乃大悟¶
　良知之㫖始知昔之&KR0001;求未極性真宜其疲神¶
　而無得也盖吾心之靈徹顯㣲忘内外通極四¶
　海而無間即三聖&KR0001;謂中也本至簡也而求之¶
<pb:KR4e0157_SBCK_002-52a>¶
　繁至易也而求之難不其謬乎征藩以來再遭¶
　張許之難呼吸生死百鍊千摩而精光煥&KR0036;益¶
　信此知之良神變妙應而不流於蕩淵澄靜寂¶
　而不墮於空徵之千聖莫或紕繆雖百氏異流¶
　咸於是乎取証焉噫亦已㣲矣始教學者悟從¶
　靜入恐其或病於枯也掲明徳親民之㫖使加¶
　誠意格物之功至是而特掲致良知三字一語¶
　之下洞見全體使人人各得其中由是以昧入¶
　者以明出以塞入者以通出以憂憤入者以自¶
<pb:KR4e0157_SBCK_002-52b>¶
　得出四方學者翕然來宗之噫亦云兆矣天不¶
　慗遺野死遐荒不得終見三代之績豈非千古¶
　一痛恨也哉師既沒吾黨學未得正各執&KR0001;聞¶
　以立教儀範隔而真意薄㣲言隱而口說騰且¶
　喜爲新竒譎秘之說凌獵超頓之見而不知日¶
　遠於倫物甚者認知見爲本體樂踈簡爲超脫¶
　隱㡬智於權宜蔑禮教於任性未及一傳而淆¶
　言亂衆甚爲吾黨憂邇年以來亟圗合併以宣¶
　明師訓漸有合異統同之端謂非良知昭晣師¶
<pb:KR4e0157_SBCK_002-53a>¶
　言之尚足徴乎譜之作&KR0001;以徴師言耳始謀於¶
　薛尚謙顧三紀未就同志日且凋落鄒子謙之¶
　遺書督之洪亦大懼湮沒假舘於史恭甫嘉義¶
　書院越五月草半就趨謙之而中途聞訃矣偕¶
　撫君胡汝茂徃哭之返見羅逹夫閉&KR0028;方嚴及¶
　讀譜則喟然嘆曰先生之學得之患難幽獨中¶
　盖三變以至於道今之談良知者何易易也遂¶
　相與刋正越明年正月成于懐玉書院以復達¶
　夫比歸復與王汝中張叔謙王新甫陳子大賔¶
<pb:KR4e0157_SBCK_002-53b>¶
黄子國卿王子徤互精校閱曰庶其無背師說¶
　乎命壽之梓然其事則核之奏牘其文則禀之¶
　師言罔或有&KR0001;増損&KR0002;夫力學之次立教之方¶
　雖因年不同其㫖則一洪竊有取而三致意焉¶
噫後之讀譜者尚其志逆神會自得於㣲言之¶
　表則斯道庶乎其不絶矣僣爲之序¶
陽明先生年譜考訂序　後學羅洪先¶
　嘉靖戊申先生門人錢洪甫聚青原言年譜僉¶
　以先生事業多在江右而直筆不阿莫洪先君¶
<pb:KR4e0157_SBCK_002-54a>¶
　遂舉丁丑以後五年相屬又十六年洪甫擕年¶
　譜稿二三冊來謂之曰戊申青原之聚今㡬人¶
　哉洪甫懼始堅懐玉之留明年四月年譜編次¶
　成書求踐約㑹滁陽胡汝茂廵撫江右擢少司¶
　馬且行刻期入梓敬以旬日畢事已而即工稍¶
　緩復留月餘自始至卒手自更正凡八百數十¶
　條其見聞可㨿者刪而書之&KR0010;月有稽務盡情¶
　實㣲渉&KR0045;詡不敢存一字大意貴在傳信以俟¶
　將來於是年譜可觀洪先因訂年譜反覆先生¶
<pb:KR4e0157_SBCK_002-54b>¶
　之學如適途者顛仆沉迷泥淖中東起西䧟亦¶
　既困矣然卒不為休也乆之得小蹊徑免於沾¶
　途視昔之險道有異焉在他人宜若可以巳矣¶
　然卒不為休也乆之得大康荘視昔之蹊徑又¶
　有異焉在他人宜若可以巳矣乃其意則以為¶
　出於險道而一旦至是不可謂非過幸彼其才¶
　力足以特立而困為我者固尚衆也則又極力¶
　呼號冀其偕來以共此樂而顛迷愈乆呼號愈¶
　切其安焉而弗之■者顧視其呶呶至老死不¶
<pb:KR4e0157_SBCK_002-55a>¶
　休而翻以為笑不知先生蓋有大不得已者惻¶
　於中嗚呼豈不尤異也乎故善學者竭才爲上¶
　解悟次之聽言爲下蓋有宻證殊資嘿持妙契¶
　而不知反躬自求實際以至不副夙期者多矣¶
　固未有歷渉諸難&KR0055;入真境而觸之弗靈&KR0036;之¶
　弗瑩必有俟於明師靣臨至語&KR0059;授而後信乆¶
　遠也洪先談學三年而先生卒未嘗一日得及門¶
　然於三者之辨今巳審矣學先生之學者視此何¶
　哉無亦曰是必有得乎其人而年譜者固其影也¶
<pb:KR4e0157_SBCK_002-55b>¶
刻陽明先生年譜序　門人王畿¶
　年譜者何纂述始生之年自㓜而壮以至於終¶
　稽其終始之行實而譜焉者也其事則倣於孔¶
　子家語而表其宗傳所以示訓也家語出于漢¶
儒之臆說附會假借鮮稽其實致使聖人之學¶
黯而弗明偏而弗備駁而弗純君子病焉求其¶
善言徳行不失其宗者莫要於中庸盖子思子¶
憂道學之失傳&KR0036;此以詔後世其言明備而純¶
　不務臆說其大㫖在於未&KR0036;之中一言即虞廷¶
<pb:KR4e0157_SBCK_002-56a>¶
　道心之㣲也本諸心之性情致謹於隱㣲顯見¶
　之㡬推諸中和位育之化極之乎無聲無臭而¶
　後爲至蓋家學之秘藏也孟軻氏受業子思之¶
　門自附於&KR0059;淑以致願學之誠於尹夷惠則以¶
　爲不同道於諸子則以爲姑舎是自生民以來¶
　莫盛於孔子毅然以見而知之爲巳任差等百¶
　世之上若觀諸掌中是豈無自而然哉&KR0001;不同¶
　者何道&KR0001;舍者何物&KR0001;願學者何事端緒毫&KR0117;¶
　之間必有&KR0014;辨之者矣漢儒不知聖人之學本¶
<pb:KR4e0157_SBCK_002-56b>¶
　諸性情屑屑然取證於商羊萍實防風之骨肅¶
　慎之矢之迹以徧物爲知必假知識聞見&KR0135;而¶
　&KR0036;之使世之學者不䏻自信其心倀倀然求知¶
　於其外漸染積習其流之&KR0102;歷千百年而未巳¶
　也我陽明先師崛起絶學之後生而頴異神靈¶
　自㓜即有志於聖人之學蓋嘗泛濫於辭章馳¶
　騁於才䏻漸漬於老釋巳乃折&KR0168;於群儒之言¶
　參互演繹求之有年而未得其要及居夷三載¶
　動忍増益始超然有悟於良知之音無内外無¶
<pb:KR4e0157_SBCK_002-57a>¶
　精粗一體渾然是即&KR0001;謂未&KR0036;之中也其&KR0003;雖¶
　出於孟軻氏而端緒實原於孔子其曰吾有知¶
　乎哉無知也盖有不知而作我無是也言良知¶
　無知而無不知也而知識聞見不與焉此學脉¶
　也師以一人超悟之見呶呶其間欲以挽回千¶
　百年之染習盖亦難矣䆮幽䆮昌䆮㣲䆮著風¶
　動雷行使天下靡然而從之非其有得於人心¶
　之同然安䏻舍彼取此&KR0192;然自信而不惑也哉¶
　雖然道一而巳學一而巳良知不由知識聞見¶
<pb:KR4e0157_SBCK_002-57b>¶
　而有而知識聞見莫非良知之用文辭者道之¶
　華才䏻者道之幹虗寂者道之原群儒之言道¶
　之委也皆&KR0001;謂良知之用也有舍有取是内外¶
　精粗之見未忘猶有二也無聲無&KR0424;散為萬有¶
　神竒臭腐隨化屢遷有無相乗之機不可得而¶
　泥也是故溺於文辭則爲陋矣道心之&KR0001;逹良¶
　知未嘗無文章也役於才藝則爲鄙矣天之&KR0001;¶
　降百姓之&KR0001;與良知未嘗無才&KR0014;也老佛之沉¶
　守虗寂則爲異端無思無為以通天下之故良¶
<pb:KR4e0157_SBCK_002-58a>¶
　知未嘗無虗寂也世儒之循守典常則為拘方¶
　有物有則以適天下之變良知未嘗無典要也¶
　蓋得其要則臭腐化為神竒不得其要則神竒¶
　化爲臭腐非天下之至一何足以與於此夫儒¶
　者之學務於經世但患於不得其要耳昔人謂¶
　以至道治身以土苴治天下是猶泥於内外精¶
　粗之二見也動而天㳺握其機以逹中和之化¶
　非有二也功著社稷而不尸其有澤䆒生民而¶
　不宰其&KR0014;教彰士&KR0011;而不居其徳周流變動無¶
<pb:KR4e0157_SBCK_002-58b>¶
　爲而成莫非良知之妙用&KR0001;謂渾然一體者也¶
　如運斗極如轉户樞列宿萬象經緯闔闢推盪¶
　出入於大化之中莫知其然而然信乎儒者有¶
　用之學良知之不爲空言也師之纉承絶學接¶
　孔孟之傳以上窺姚姒&KR0001;謂聞而知之者非耶¶
　友人錢洪甫氏與吾黨二三小子慮學脉之無¶
　傳而失其宗也相與稽其行實終始之詳纂述¶
　爲譜以示將來其於師門之秘未敢謂盡有&KR0001;¶
　&KR0036;而假借附㑹則不敢自誣以滋臆&KR0003;之病善¶
<pb:KR4e0157_SBCK_002-59a>¶
　讀者以意逆之得於言詮之外聖學之明庶&KR0005;¶
　有頼而是譜不爲徒作也已故曰&KR0001;以示訓也¶
　　　又　後學胡松¶
　人有恒言真才固難而全才&KR0057;難也若陽明先¶
　生豈不亶哉其人乎方先生抗議忤權投荒萬¶
　里處約居貧困心衡慮㷀然道人爾及稍遷令¶
　尹漸露鋒頴矣未㡬内遷進南太僕若鴻臚官¶
　曹簡暇日與門人學子講徳問業尚友千古人¶
　皆譁之爲禪後擢僉副都御史至封拜亦日與¶
<pb:KR4e0157_SBCK_002-59b>¶
　門人學子論學不輟而山賊逆藩之變一鼓殱¶
　之於是人始服先生之才之羙矣雖服先生之¶
　才而猶疑先生之學誠不知其何也松嘗謂先¶
　生之學與其教人大抵無慮三變始患學者之¶
　心紛擾而難定也則教人靜坐反觀專事&KR0053;歛¶
　學者執一而廢百也偏於靜而遺事物甚至厭¶
　世惡事合眼習觀而㡬於禪矣則掲言知行合¶
　一以省之其言曰知者行之始行者知之成又¶
　曰知爲行主意行為知工夫而要於去人&KR0082;而¶
<pb:KR4e0157_SBCK_002-60a>¶
　存天理其後又恐學者之泥於言詮而終不得¶
　其本心也則專以致良知爲作聖爲賢之要矣¶
　不知者與未信者則又病良知之不足以盡道¶
　而群然吠焉豈知良知即良心之别名是知也¶
　維天髙明維地廣&KR0054;雖無聲臭萬物皆備古今¶
　千聖萬賢天下百慮萬事誰䏻外此知者而致¶
　之爲言則篤行固執&KR0098;廸實際服膺弗失而無¶
　&KR0001;弗用其極並舉之矣豈專守靈明用知而自¶
　&KR0059;耶專守靈明用智自&KR0059;而不䏻流通著察於¶
<pb:KR4e0157_SBCK_002-60b>¶
　倫物云爲之感而或牽引轉移於情染伎倆之¶
　&KR0059;雖名無不周偏而實難與研慮雖稱莫之信¶
　果而實近於蕩恣甚至藐兢業而病防檢&KR0059;徒¶
　與而挾悻嫉廢人道而群鳥獸此則禪之&KR0001;以¶
　病道者爾先生之學則豈其然乎故其當大事¶
　决大疑夷大難不動聲色不喪匕鬯而措斯民¶
　於祍席之安皆其良知之推致而無不足而非¶
　有&KR0001;襲取於外他日讀書竊疑孔子之言而曰¶
　我戰則克祭則受福夫聖非誇也未嘗習爲戰¶
<pb:KR4e0157_SBCK_002-61a>¶
　與闘也又非有祝詛厭勝之術也而云必克與¶
　福得無殆於誣歟是未知天人之心之理之一¶
　也夫君子齊戒以養心恐懼而慎事則與天合¶
　徳而聰明&KR0790;知文理宻察&KR0270;&KR0054;淵泉而時出之¶
　矣則何福之不&KR0023;何戰之弗克而又奚疑焉不¶
　然傳何以曰明乎郊社之禮禘嘗之義治國其¶
　如視諸掌乎夫郊社禘嘗之禮則何與於治國¶
　之事也夫道一而巳矣通則皆通塞則皆塞文¶
　豈爲文武豈為武盖尚父之鷹&KR0045;本於敬義而¶
<pb:KR4e0157_SBCK_002-61b>¶
　周公之東征破斧寔哀其人而存之彼依托之¶
　徒呼喝吒詫豪蕩弗檢自詭爲道與學而欲舉¶
　天下之大事祗見其勞而敝矣緒山錢子先生¶
　高第弟子也編有先生年譜舊矣而猶弗自信¶
　泝錢塘踰懐玉道臨川過洪都適吉安就正於¶
　念菴諸君子念菴子爲之刪繁舉要潤餙是正¶
　而&KR0024;其闕軼信乎其文則省其事則増矣計為¶
　書七卷既成則謂予曰君滁人先生盖嘗過化¶
　而今繼居其官且與討論君宜叙而刻之余謝¶
<pb:KR4e0157_SBCK_002-62a>¶
　不敢而又弗克辭也則以竊&KR0001;聞於諸有道者¶
　論次如左俾後世知先生之才之全盖出於其¶
　學如此必就其學而學焉庶㡬可以弗畔矣夫¶
　　　又　後學王宗沐¶
　昔者孔子自序其平生得學之年自十五以至¶
　七十然後&KR0014;從心&KR0001;欲不踰矩其間大都詣入¶
　之&KR0055;如浚井者必欲極底裏以成而修持之漸¶
　如歷階者不容躐一級而進至哉粹乎千古學¶
　脉之的也然宗沐嘗仰而思之使孔子不至七¶
<pb:KR4e0157_SBCK_002-62b>¶
　十而沒豈其終不至於從心耶若再引而未沒¶
　也則七十而後將無復可庸之功耶嗟乎此孔¶
　子&KR0001;謂苦心吾恐及門之徒自顔曽而下有不¶
　得而聞者矣夫矩心之體而物之則也心無定¶
　體以物為體方其應於物也而體適呈焉烱然¶
　煥然無起無作不以一毫智識意解參於其間¶
　是謂動以天也而自適於則加之則渉於安排¶
　减之則闕而不貫毫&KR0117;㡬㣲瞬目萬里途轍&KR0029;¶
　着轉與則背此非有如聖人之志畢餘生之力¶
<pb:KR4e0157_SBCK_002-63a>¶
　精研一守以至於忘體忘物獨用全真則固未¶
　有䏻凑泊其藩者而况於横心之&KR0001;欲而望其¶
　自然不踰於矩哉此聖學&KR0001;以别於異端斃而¶
　後巳不知老之將至者也不踰矩由不惑出而¶
　不惑者吾心之精明本體&KR0001;謂知也自宋儒濓¶
　溪明道之没而此學不傳我¶
朝陽明王先生盖學聖人之學者其事功文章與¶
　夫歷渉&KR0036;跡頗爲世&KR0001;竒而爭傳之以爲恠年¶
　㡬六十而沒而其晚&KR0010;始專掲致良知爲聖學¶
<pb:KR4e0157_SBCK_002-63b>¶
　大端良有功於聖門予嘗覽鏡其行事而叅讀¶
　其書見其每更患難則愈精明&KR0018;重難則愈堅¶
　定然後知先生英挺之禀雖異於人而所以䏻¶
　䆳於此學而&KR0036;揮於作用者亦不䏻不待於歷¶
　&KR0010;踐悟之漸而世顧竒其&KR0036;跡與夫事業文章¶
　之餘夫亦未知&KR0001;本也與先生髙弟餘姚錢洪¶
　甫氏以親受業乃䏻譜先生履歷始終編年爲¶
　書凡世&KR0001;語竒事不載而於先生之學前後悟¶
　入語次猶詳書成而俾予爲之序¶
<pb:KR4e0157_SBCK_002-64a>¶
　　　論年譜書　鄒守益¶
浮峰公歸浙託書促聚復真以了先師年譜竟不¶
&KR0023;報烏泉歸審去歲兄在燕&KR0528;舘修年譜以大水¶
乃旋今計可脫稿爲之少慰同門群公如中離靜¶
庵善山洛村南野皆勤勤在念又作隔世人矣努¶
力一來了此公案師門固不藉此然後死者之責¶
將誰執其咎佇望佇望歸自武夷勞與暑并靜養¶
寡出始漸就瘉老年精力更湏愛惜願及時勵之¶
風便早示瑶音以快懸跂¶
<pb:KR4e0157_SBCK_002-64b>¶
　　　論年譜書(凡九首)羅洪先¶
數年一晤千里而來人生㡬何㡬聚散遂巳矣可¶
不悲哉信&KR0043;相對受益不淺正通書爐&KR0528;問行踪¶
書扇至矣好心指摘感骨肉愛兒軰何知辱誨真¶
語且波其父兩世㗸戢如何爲報計南浦尚有數¶
月留稍暇裁謝也年譜自别後即爲冊事奪去自¶
朝至暮不得暇竟無頃刻相對期湏於&KR0010;晚圗之¶
幸無汲汲&KR0001;欲語諸公者面時當不忘别後見諸¶
友幸語&KR0053;靜之功居今之世百務紛紛中更不囬¶
<pb:KR4e0157_SBCK_002-65a>¶
首寧有生意不患其不&KR0036;&KR0045;患不枯稿耳㑹語教¶
兒軰者可以語諸友也如何¶
天寒&KR0010;暮&KR0012;舟&KR0222;&KR0222;不知何日始抵南浦此心念¶
之忽思年譜非細事兄亦非閑人一畨出逰一畨¶
歳月亦無許多閑光隂湏爲决計乆留僻地一二¶
月方可成功前&KR0001;言省城内外終屬終&KR0349;是非之¶
塲斷非著書立言之地又不過終日揖譲飲宴而¶
巳何益於乆處哉今爲兄計歳晚可過魯江公連¶
山堂靜處且湏謝絶城中士友勿復徃來可乆則¶
<pb:KR4e0157_SBCK_002-65b>¶
春中始&KR0036;不然初正仍鼓懐玉之棹閒居數月日¶
間㑹友皆立常䂓如此更&KR0116;穩便即使栢泉公有¶
扳留意亦勿依違如此方有定向不至優游廢事¶
矣弟欲&KR0009;語并譜草亦當覔便風不長遠也&KR0055;思¶
爲畫此䇿萬萬俯聽不惑人言至懇至懇¶
玉峽人來得手書知兄拳拳譜草前遇便曽附一¶
簡爲公畫了譜之計極周悉幸俯聽且近侍人之¶
好尚不同訛言誚謗極䏻敗人興味縱不之顧恐¶
於侍坐之愆不免犯瞽之戒知公必不&KR0216;也附此¶
<pb:KR4e0157_SBCK_002-66a>¶
不盡¶
倐焉改歳區區者年六十矣七十古稀亦止十年¶
間十年月日可成何事前此只轉瞬耳可不懼哉¶
前連二書望留兄了譜事只留魯江兄宅上百凡¶
皆便有朋友相聚者令&KR0009;食於隣如此賔主安矣¶
不然栢泉公有舘穀之令則處懐玉爲極當好景¶
好人好日月最是難得如不肖弟者巳不得從可¶
輕視哉省中萬不可留毋爲人言&KR0001;誑再囑再囑¶
年譜一卷反覆三日稍有更正前欲書者乃合&KR0543;¶
<pb:KR4e0157_SBCK_002-66b>¶
日事而觀綱上言學心若未安今巳入目於目中¶
諸書掲標令人觸目亦是提醒人處入梓日以白¶
黒地别之二卷三卷如舉良知之說皆可掲標於¶
目中矣望増入不識兄今何在便風示知之¶
正月遣使如吳江迎沈君曾附年譜稿并小簡上¶
想巳即逹龍光之聚言之使人興動弟謬以不肖¶
所講言之諸兄是執事說假譬以興&KR0036;之在諸君¶
或有自得在不肖聞之愧耳供張不煩有司甚善¶
只恐徃來酬應亦費時日兼彼此不便則何如諸¶
<pb:KR4e0157_SBCK_002-67a>¶
君之意方專誠不知何以爲去留也年譜續修者¶
望&KR0009;示栢泉公爲之序極善俟人至當促之來簡¶
精詣力究四字真吾軰猛省處千載聖人不數數¶
只為欠此四字近讀撃壤之集亦&KR0116;此老&KR0053;手太¶
早若是孔子直是停脚不得也願共勉之¶
承别簡數百言反覆於僕之稱謂謂僕心師陽明¶
先生稱後學不稱門人與童時初志不副稱門人¶
於沒後有雙江公故事可援且謬加許可以爲不¶
辱先生門墻此皆愛僕太過特為假借推引耳在¶
<pb:KR4e0157_SBCK_002-67b>¶
僕固有&KR0001;不敢竊意古人之稱謂皆據實不苟焉¶
以著誠也昔之願學孔子者莫如孟子孟子嘗曰¶
予未得爲孔子徒也盖嘆之也彼其嘆之云者謂¶
未得親炙見而知之以庶㡬於速肖焉耳固未始¶
即其願學而遂自謂之徒也夫得及門雖互鄉童¶
子亦與其進不得及門雖孟子不敢自比於三千¶
後之師法者宜如何哉此僕之&KR0001;以不敢也雖然¶
僕於先生之學病其未有得耳如得其門稱謂之¶
門不門何足輕重是爲僕謀者在願學不在及門¶
<pb:KR4e0157_SBCK_002-68a>¶
也今之稱後學者恒不易易必其人有足師焉然¶
後書之如是則僕之稱謂實興名應宜不可易若¶
故江公興僕兩人一則嘗侍坐一則未納贄事体¶
自别不得引以相例且使僕有不得及門之嘆將¶
自俛焉跂而及之亦足以爲私淑之&KR0135;未爲戚也¶
惟兄■　言¶
廿六日吐泄大作醫云内有感冐五日後方云無¶
事在五六日中自分與兄永訣方見門前光景未¶
能&KR0055;入究意亦無柰何惟此自知耳雖父子間不¶
<pb:KR4e0157_SBCK_002-68b>¶
能一語接也初四日復見正月廿日書始知廿四¶
之期决不可㽞人爲悵悵盖兄在南浦一日未安¶
則弟不能安松原一日今離去太逺此心如何此¶
心如何見兄論夜坐詩中間指先天之病非謂先¶
天也謂學也記得白沙夜坐有云些兒若問天根¶
處亥子中間得最真又云吾儒自有中和在誰㑹¶
求之未&KR0036;前是白沙無心於言也信口拈來自語¶
道合白沙雖欲靳之有不可得者也不肖正欲反¶
其意而言不自逹爲之媿媿然不敢妄言乃遵兄¶
<pb:KR4e0157_SBCK_002-69a>¶
終身之惠不敢不敬承病戒多言復此喋喋不任¶
惶恐附此再呈不次¶
前病中承示行期即力疾具復未幾王使来復辱¶
惠以年譜即日命筆裁請縁其中有當二三人細¶
心啇量者而執事得先生真傳靣對口語不容不¶
才億度比别様叙作用不同故須再請於執事務¶
細心端凝曲盡當時口授大義使他年無疑於執¶
事可也自整不妨連下或至来年總&KR0009;來不肖不¶
敢不盡其愚此千載之事非一時草草然舍今不¶
<pb:KR4e0157_SBCK_002-69b>¶
爲後一軰人更不可望矣峽江胡君知事者書來¶
託之斷不稽緩¶
八月十一日始得兄六月朔日書則知弟六月下¶
旬所&KR0009;書未知何日至也柏泉公七月&KR0036;年譜來¶
日夕相對得盡寸長平生未嘗細覽文集今一一¶
詳究始知先生此學進爲始末之序因之頗有警¶
悟故於年譜中手自披校凡三四易稿於兄原本¶
似失初制誠爲僣妄弟體兄虚心求益不復敢有¶
彼我有限隔耳如己卯十一月始自京口返江西¶
<pb:KR4e0157_SBCK_002-70a>¶
逰匡廬庚辰正月赴召歸重逰匡廬二月九江還¶
南昌又乙亥年自陳䟽乃已亥年考察隨例進本¶
不應復有納忠切諌之語亦遂舉據文集改正之¶
其原本&KR0001;載本稿不敢濫入豈當時先生有是稿¶
未上歟愚意此稿只入集不應遂入年譜不及請¶
正今已付新建君入梓惟兄善教之草草裁復不¶
盡請正¶
得吳堯山公書知年譜已刻成承陸北川公分惠¶
可以逹鄙意矣綿竹共四十部此外&KR0009;奉龍溪兄¶
<pb:KR4e0157_SBCK_002-70b>¶
十部伏惟鑒入雖然今&KR0001;傳者公之影響耳至於¶
此學精㣲則存乎人自得之固不在有與無多與¶
少也弟去歳至今皆在病中無&KR0014;復舊然為學之¶
意日夕懇懇始知垂老惟有此事&KR0131;要若得影響¶
即可還造化無他欠事也兄别去一年此件自覺¶
如何前軰凋落&KR0031;翁以歸土&KR0001;頼倡明此學者却¶
在吾軰吾軰若不努力稍&KR0116;散漫即此已矣無復¶
可望矣得罪千古非細事也悲哉悲哉千里&KR0009;言¶
不盡繾綣¶
<pb:KR4e0157_SBCK_002-71a>¶
　　　答論年譜書(凡十首)錢徳洪¶
承兄下榻信宿對黙感教實多兄三年閉&KR0028;焚舟¶
破釡一戰成功天下之太宇定矣斯道屬兄後學¶
之慶也珎重珎重更得好心消盡生死毁譽之念¶
忘則一體萬化之情顯盡乎仁矣如何如何師譜¶
一經改削精彩逈别謝兄&KR0039;鐡成金手也東去譜¶
草有繼上乞賜留念外詩扇二柄&KR0009;令郎以昭併¶
祈賜正詩曰我昔逰懐玉而翁方閉&KR0028;數年論暌¶
合豈泥形迹間今日下翁榻相對無怍顔月魄入¶
<pb:KR4e0157_SBCK_002-71b>¶
&KR0277;白松標當户閒我黙鏡黯黯翁言玉&KR0226;&KR0226;劍神¶
不費觧調古無庸彈喜爾侍翁側傾聽嶷如山見¶
影思立圭植根貴刪䌓遠求憂得門况乃生宫闤¶
毋恃守成易俛惟創業艱又書會語一首程門學¶
善靜坐何也曰其憫人心之不自&KR0116;乎聲利百好¶
擾擾外馳不知自性之靈烱然在獨也稍離奔&KR1405;¶
黙悟真百感紛紜而真體常寂此極&KR0055;研㡬之學¶
也入聖之㡬庶其得於斯乎¶
奉讀手詔感惓惓别後之懐心同道同不忘爾我¶
<pb:KR4e0157_SBCK_002-72a>¶
一語不遺共徹心髓真&KR0001;謂同心之言其&KR0424;如蘭¶
也感&KR0357;如之何年來同志凋落慨師門情事未終¶
此身悵悵無依今見兄誕登道岸此理在天地間¶
巳得人主張吾身生死短長烏足爲世多寡不&KR0116;¶
脫然無係矣此畨相别夫豈苟然哉宜兄之臨教¶
益切也師譜得兄改後謄清再上尚祈必盡兄意¶
無容遺憾乃可成書令郎美質望&KR0108;志以聖人爲¶
巳任斯不辜此好&KR0010;月耳鄕約成冊見兄仁覆一¶
邑可以推之天下矣信在言前不動聲色天載之¶
<pb:KR4e0157_SBCK_002-72b>¶
神也餘惟嗣上不備¶
别後沿途阻風舟弗&KR0014;前至除夜始得到龍光寺¶
諸友群聚提兄丕顯待旦一語爲柄聽者莫不聳¶
然反&KR0357;謂兄三年閉&KR0028;即與老師居夷處困動&KR0216;¶
熟仁之意同蓋慨古人之學必精詣力䆒&KR0055;造獨¶
得而後可以爲得誠非忽慢可承領也諸生於是¶
日痛&KR0036;此意兄雖在關示道標的後學得&KR0001;趨矣¶
喜幸喜幸城中王緝諸生夙辦柴米爲乆留計供¶
應不渉有司五日一講會餘時二人輪班代接賔¶
<pb:KR4e0157_SBCK_002-73a>¶
客使生得靜處了譜見其志誠懇姑與維舟信宿¶
以試之若果如衆計從之若終渉分心必難留矣¶
二書承示周悉同體之愛也今雖乆暫未定必行¶
兄意不敢如前堅執硬主也栢泉公讀兄年譜&KR0055;¶
喜經手自别决無可疑促完其後昨乞作序冠首¶
兄有書逹幸督成之留稿乞付來人蓋欲付人謄¶
真也¶
兄於師譜不稱門人而稱後學謂師存日未&KR0023;及¶
門委贄也兄謂古今稱門人其義止於及門委贄¶
<pb:KR4e0157_SBCK_002-73b>¶
乎子貢謂得其門者或寡矣孔門之徒三千人非¶
皆及門委贄者乎今載籍姓名七十二人之外無¶
聞焉豈非委贄而未聞其道者與未及門者同乎¶
韓子曰道之&KR0001;在師之&KR0001;在也夫道之&KR0001;在吾從¶
而師之師道也非師其人也師之&KR0001;在吾從而北¶
面之北面道也非北靣其人也兄嘗别周龍崗其¶
序曰予年十四時聞陽明先生講學於贛慨然有¶
志就業父母憐恤不令出户庭然毎見龍崗從贛¶
回未嘗不憤憤也是知有志受業巳在童時而不¶
<pb:KR4e0157_SBCK_002-74a>¶
&KR0023;通贄及門者非兄之心也父毋愛護之過也今¶
服膺其學既三紀矣匪徒得其門且升其堂入其¶
室矣而又奚歉於稱門人&KR0088;昔者方西樵叔賢與¶
師同部曹僚也及聞夫子之學非僚也師也遂執¶
弟子禮焉黄乆庵宗賢見師於京師友也再聞師¶
學於越師也非友也遂退執弟子禮聶&KR0031;江文蔚¶
見先生於存日晚生也師沒而刻二書於蘇曰吾¶
昔未稱門生冀再見也今不可得矣時洪與汝中¶
逰蘇設香案告師稱門生引予二人以爲証汪周¶
<pb:KR4e0157_SBCK_002-74b>¶
潭尚寧始未信師學及提督南贛親見師遺政乃¶
頓悟師學悔未及門而形於夣遂謁師祠稱弟子¶
遺書於洪汝中以為証夫始未有聞僚也友也既¶
得&KR0001;聞從而師事之表&KR0001;聞也始而未信師學於¶
存日晚生也師沒而學明証於友形於夣稱弟子¶
焉表&KR0001;信也吾兄初擬吾黨承領本體太易併疑¶
吾師之教年來翕聚精神窮&KR0055;極㣲且閉&KR0028;三年¶
而始信古人之學丕顯待且通晝夜合顯㣲而無¶
間試與里人定圗徭冊終日紛&KR0349;自謂無異宻室¶
<pb:KR4e0157_SBCK_002-75a>¶
乃見吾師進學次第毎於憂患顛沛百錬純鋼而¶
自徴三年&KR0001;得始洞然無疑夫始之疑吾師者非¶
疑吾師也疑吾黨之語而未詳也今信吾師者非¶
信吾師也自信&KR0001;得而徴師之先得也則兄於吾¶
師之門一啓&KR0028;鑰宗廟百官皆故物矣稱入室弟¶
子又何疑乎譜草承兄改削編述師學惟兄與同¶
今譜中稱門人以表兄信心且從童時初志也其¶
無辭¶
南浦之留見諸友相期懇切中亦有八九軰肯向¶
<pb:KR4e0157_SBCK_002-75b>¶
裏求入可與共學矣亦見其中有一種異說爲不¶
覊少年&KR0135;其愚狂故願與有志者反覆論正指明¶
師㫖庶㡬望其適道諸生留此約束頗嚴但無端¶
應酬終不出兄&KR0001;料已與栢泉公論别决二十日¶
&KR0036;舟登懐玉矣兄第伍簡復至感一體相成之愛¶
無窮巳也仰謝仰謝精詣力䆒昨㨿兄獨得之功¶
而言來簡掲岀四字以示更&KR0116;反&KR0357;謂康節&KR0053;手¶
太早若在孔門自不容停脚矣實際之言真&KR0192;有¶
味聞者䏻無痛切乎别簡謂孟子不得爲孔子徒¶
<pb:KR4e0157_SBCK_002-76a>¶
蓋嘆已不得親炙以成速肖也誦言及此&KR0057;&KR0018;慚¶
恐親炙而不速肖此弟爲兄罪人也兄之&KR0001;執自¶
有定見敢不如教閒中讀兄夜坐十詩詞句清絶¶
造悟精&KR0055;珍味入口令人雋永比之宋儒感興諸¶
作加一等矣幸教幸教然中有願正者與兄更詳¶
之吾黨見得此意正宜藏蓄黙脩黙証未宜輕以¶
示人恐學者以知觧承功未至而知先及本體作¶
一景象非徒無益是障之也盖古人立言皆為學¶
者設法非以自盡其得也故引而不&KR0036;更覺意味¶
<pb:KR4e0157_SBCK_002-76b>¶
&KR0055;長然其&KR0001;未&KR0036;者亦已躍如何也至道非以言¶
傳至徳非以言入也故歴勘古訓凡爲愚夫愚婦¶
立法者皆聖人之言也爲聖人說道妙&KR0036;性真者¶
皆賢人之言也與富家翁言惟聞創業之艱與富¶
家子弟言惟聞享用之樂言享用之樂非不足以¶
歆聽聞而起動作也然終不如創業者之言近而¶
實也此聖賢之辯也調息殺機亥子諸說知兄寓¶
言然亦宜藏黙盖學貴精最忌駁道家說性命與¶
聖人&KR0001;間毫&KR0117;耳聖人於家國天下同爲一體豈¶
<pb:KR4e0157_SBCK_002-77a>¶
獨自遺其身哉彼&KR0001;謂術皆吾脩身中之實功特¶
不以㣲軀係念輙起絶俗之想耳&KR0028;尹子曰聖人¶
知之而不爲聖人既知矣又何不爲&KR0088;但聖人爲¶
道至易至簡不必别立爐灶只致良知人巳俱得¶
矣知而不爲者非不爲也不必如此爲也夫自吾¶
師去後茫無印正今幸兄主張斯道慨同志凋落¶
四方講㑹雖殷可與言者亦非不多但爐中火旺¶
㑹見有融釋時毫&KR0117;滓化未盡火力一去滓復凝¶
矣更望其成金足色永無變動難也而况庸一言¶
<pb:KR4e0157_SBCK_002-77b>¶
之雜其耳乎兄爲後學啓口容聲&KR0028;係匪細立言¶
之間不可不慎也故敢爲兄妄言之幸詳述以進¶
我情&KR0028;血脉不避喋喋惟兄其諒之¶
前月二十五日舟&KR0036;章江南昌諸友追送阻風樵¶
舍五日入撫州吊明水兄又十日而始出其境舟¶
中特喜無事得安靜搆思譜草有可了之期矣乏¶
人抄冩先録庚辰八月至癸未二月稿奉上亟祈¶
改潤即付來手到廣信再續上出月中旬計可脫¶
稿也龍溪兄玉山遺書謂初以念菴兄之學偏於¶
<pb:KR4e0157_SBCK_002-78a>¶
枯稿今極耐心無有厭煩可謂得手但恐不厭煩¶
處落見畧存一毫知觧雖無知觧畧着一些影子¶
尚湏有針線可商量處兄以爲何如不肖復之曰¶
吾黨學問特患不得手若真得手良知自&KR0014;針線¶
自䏻商量苟又依人商量而脫則恐又落商量知¶
解終不若良知自照刷之爲真也云云昨接兄回¶
書云好心指摘感骨肉愛只此一言知兄真得手¶
矣真䏻盡性盡仁致踐履之實以務求於自慊矣¶
滄海處下盡納百川而不自知其&KR0055;也㤗山盤旋¶
<pb:KR4e0157_SBCK_002-78b>¶
凌出霄漢而不自知其高也良知得手更復奚疑¶
故不肖不以龍溪之疑而復疑兄也兄幸教焉何¶
如舟中諸生問如何是知觧如何是影子洪應之¶
曰念翁憫吉水徭賦不均窮民無告量巳之智足¶
與周旋而又得當道相知信在言前&KR0020;又足以完¶
此故集一邑賢大夫賢士友開局以共成此事此¶
誠出於萬物一體誠愛惻怛之至情非有一毫外¶
念叅於其中也若斯時有一毫是非毁譽利害人¶
我相叅於其中必不䏻自信之真而自爲之力矣¶
<pb:KR4e0157_SBCK_002-79a>¶
此非盡性盡仁良知真自得手烏足與語此或有¶
一毫影子曰我閉關日乆姑假此以自試即是不¶
&KR0029;靜知解終日與人紛紛而自&KR0116;無異宻室此即¶
是不厭動知觧謂我雖自信而同事者或未可以¶
盡信不信在人於我無汚此即是不汚其身之知¶
觧謂我之首事本以利民若不耐心是遺其害矣¶
我之首事本以宜民若不耐心是不盡人情矣我¶
之首事本承當道之托若不耐心無以慰知巳此¶
又落在不耐心之知解也良知自無是非毁譽利¶
<pb:KR4e0157_SBCK_002-79b>¶
害人我之間自&KR0014;動靜合一自䏻人我同過自能¶
盡人之情慰知巳之遇特不由外入起此知觧毫¶
&KR0117;影子與良知本體尚隔一塵一塵之隔千里之¶
間也諸生聞之俱覺惕然有警并附以奉陳左右¶
亦與局中同事諸君一照刷可以&KR0036;一笑也幸教¶
幸教¶
連日與水洲兄共榻見其氣定神清真肯全體脫¶
落猛火爐煆有得手矣自是當無退轉也但中有¶
一種宿惑信夣爲真未易與破耳乆之當望殊途¶
<pb:KR4e0157_SBCK_002-80a>¶
同歸然窺其㣲終有師門遺意在也師門之學未¶
有䆒極根抵者苟&KR0014;一路精透始信聖人之道至¶
廣大至精㣲儒佛老荘更無剰語矣世之學者逐¶
逐世累固無足與論有志者又不䏻純然歸一此¶
&KR0244;道之&KR0001;以難也吾師開悟後學汲汲求人終未¶
有與之敵體承領者臨别之時稍承剖悉但得老¶
師一期望而巳未嘗滿其心而去也數十年來因¶
循&KR0010;月姑&KR0018;此翁&KR0001;幸吾兄得手今又得水洲共¶
學師道尚有頼也但願簡易直截於人倫日用間¶
<pb:KR4e0157_SBCK_002-80b>¶
無事㨂擇便入神聖師門之囑也大學一書此是¶
千古聖學宗要望兄更加詳䆒畧渉疑議便易入¶
躐等徑約之病也慎之慎之即日上懐玉期完譜¶
尾以承批教歸日當卜出月終旬也¶
譜草苟完方是懐玉下七盤嶺忽接手教開緘宛¶
如見兄於少華&KR0528;下淸灑殊絶感賜&KR0055;也四卷&KR0001;¶
批種種皆至意先師千百年精神同門逡巡數十¶
年且日凋落不肖學非夙悟安敢輙承非兄極力¶
主裁慨然舉筆許與同事不敢完也又非栢泉公¶
<pb:KR4e0157_SBCK_002-81a>¶
極力主裁名山勝地&KR0055;居廪食不能完也豈先師¶
精神前此乆未就者時有&KR0001;待耶伸理冀元亨一¶
叚如兄數言簡而核後當俱如此下筆也聞老師¶
遣冀行爲劉養正來致濠慇懃故冀有此行荅其¶
禮也兄&KR0001;聞核幸即裁之鋪張二字最切病端此¶
貧子見金而喜也平時稍有得每與師意㑹便起¶
賛嘆稱羡富家子只作如常茶飯見金而起喜心¶
者貧子態也此非老成持重如兄巨眼安䏻覷破¶
兄即任意盡削之不肖得兄舉筆無不快意决無¶
<pb:KR4e0157_SBCK_002-81b>¶
護持疼痛也信之信之教學三變諸處俱如此例¶
若不可改盡削去之其餘&KR0001;批要&KR0053;不可少處此¶
弟之見正竊比於兄者自古聖賢未有不由憂勤¶
&KR0357;勵而&KR0014;成其徳業今之學者只要&KR0003;㣲妙玄通¶
凌躐超頓在言語見觧上轉殊不知老師與人爲¶
善之心只要實地用功其言自謙遜卑抑大學誠¶
意章惟不自欺者其心自謙非欲謙也心常不自¶
足也兄&KR0001;批教處正見近來實得與師意同也舒¶
國裳在師門文録無&KR0001;見惟行福建市舶司取至¶
<pb:KR4e0157_SBCK_002-82a>¶
軍門一牌傳習續録則與陳維濬夏于中同時在¶
坐問荅語頗多且有一叚持&KR0083;乞冩拱把桐梓一¶
章欲時讀以省師寫至至於身而不知&KR0001;以養之¶
句因與座中諸友笑曰國裳中過狀元來豈尚不¶
知&KR0001;以養時讀以自警&KR0088;在座者聞之皆竦然汗¶
皆此東廓語也又丙午年逰安福復古書院諸友¶
說張石盤初不信師學人有辯者張曰豈有好人¶
及其門&KR0088;辯者曰及門皆好人也張曰東廓豈及¶
門乎辯者曰巳在贛及門矣又曰舒國裳豈及門¶
<pb:KR4e0157_SBCK_002-82b>¶
乎曰國裳在南昌及門矣張始黙然俛首後亦及¶
門是年石磐擕其子㑹復古其子舉人　至今¶
常在㑹未有及門之說昨南昌聞之諸友相傳因¶
問律吕元聲乃心服而拜蓋其子姪軰叙其及門¶
之端也昨見兄疑又檢中離續同志考舒芬名在¶
列則其諸&KR0001;相傳者不誣也如兄之教去前不欲¶
一叚存後問元聲語可矣徐(冊)嘗爲師刻居夷集¶
蓋在癸未年及門則辛巳年九月非龍塲時也&KR0071;¶
後可商量處甚多兄有&KR0001;見任舉筆裁之兹遣徐¶
<pb:KR4e0157_SBCK_002-83a>¶
生時舉持全集面正門下弟心力巳竭雖聞指教¶
更不能再著思矣惟兄愛諒之¶
不肖五月季旬到舎下又踰月十日始接兄二月¶
四日峽江書一隔千里片紙之通遂難若此感慨¶
又何&KR0055;也玉體乆平復在懐玉巳得之柏泉兄兹¶
讀來諭更覺相警之情也&KR0055;入䆒竟雖父子之間¶
不䏻一語接誠然誠然此可與千古相感而不可¶
與對面相傳在有志者自䆒自竟之耳天根亥子¶
白沙詩中亦泄此意逹性命之㣲者信口拈來自¶
<pb:KR4e0157_SBCK_002-83b>¶
與道合但我陽明先師全部文集無非此意特無¶
一言攙入者爲聖學立大防也兄之明教究悉然¶
於此處幸再詳之兄卧處卑濕早晚亦湏開&KR0028;徑¶
行登跳以舒泄蔽鬱之氣此亦去病之一端也徐¶
時舉來師譜當巳出稿乞早遣&KR0036;逺仰逺仰¶
春來與王敬&KR0001;爲赤城會歸天真始接兄峽江書¶
兼讀師譜考訂感一體相成之心慶師教之有傳¶
也中間題綱整㓗増録數語皆師門精義匪徒慶¶
師教之有傳亦以驗兄閉&KR0028;&KR0001;得黙與師契不疑¶
<pb:KR4e0157_SBCK_002-84a>¶
其&KR0001;行也去年歸自懐玉黄滄溪讀譜草與見吾¶
肖溪二公互相校正亟謀梓行未㡬滄溪物故見¶
吾閩去刻將半矣六卷巳後尚得証兄考訂然前¶
刻巳定不得盡如&KR0001;擬俟畨刻當以兄考訂本爲¶
正也中間増采文録外集傳習續録數十條弟前¶
不及録者是有說願兄詳之先師始學求之宋儒¶
不得入因學養生而沉酣於二氏恍若得&KR0001;入焉¶
至龍塲再經憂患而始豁然大悟良知之㫖自是¶
出與學者言皆&KR0036;誠意格物之教病學者未易得¶
<pb:KR4e0157_SBCK_002-84b>¶
&KR0001;入也每談二氏猶若津津有味盖將假前日之¶
&KR0001;入以爲學者入門路徑辛巳以後經寜藩之變¶
則獨信良知单頭直入雖百家異術無不具足自¶
是指&KR0036;道要不必假途傍引無不曲暢旁通故不¶
肖刻文録取其指&KR0036;道要者爲正録其渉假借者¶
則&KR0117;爲外集譜中&KR0001;載無非此意盖欲學者志專¶
歸一而不疑其&KR0001;徃也師在越時同門有用功懇¶
切而泥於舊見鬱而不化者時出一險語以激之¶
如水投石於烈熖之中一擊盡碎纎滓不留亦千¶
<pb:KR4e0157_SBCK_002-85a>¶
古一大快也聽者於此等處多好傳誦而不䆒其¶
&KR0036;言之端譬之用藥對症雖芒硝大黄立見竒効¶
若不得症未有不因藥殺人者故聖人立教只指¶
掲學問大端使人自証自悟不欲以峻言隠語立¶
偏勝之劑以快一時聽聞防其後之足以殺人也¶
師沒後吾黨之教日多岐矣洪居吳時見吾黨喜¶
爲髙論立異說以爲親得師傳而不本其言之有¶
自不得已因其&KR0001;舉而指示立言之端&KR0059;録數條¶
未敢示人不意爲好事者&KR0060;録甲午主試廣東其¶
<pb:KR4e0157_SBCK_002-85b>¶
録已入嶺表故歸而刪正刻傳習續録於水西實¶
以破傳者之疑非好爲多述以聳學者之聽也故¶
譜中俱不&KR0082;采入而兄今節取而増述焉然刪刻¶
苦心亦不敢不謂兄一論破也願更詳之室遠書¶
劄徃復甚難何時合併再圗面証以了未盡之&KR0059;¶
徳教在思窹&KR0304;如見惟不惜遐音仰切仰切(是書/復去)¶
(念菴隨以計報竟不/及一見痛哉痛哉)¶
王文成公全書卷之三十六¶
<pb:KR4e0157_SBCK_002-86a>¶
