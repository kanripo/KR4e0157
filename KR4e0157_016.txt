# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:22.084353
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0434-021王文成公全書外集-卷第二十一.
<pb:KR4e0157_SBCK_016-1a>¶
王文成公全書卷之二十一¶
　外集三　書¶
　　答佟太守求雨(癸亥)¶
昨楊李二丞來備傳尊教且詢致雨之術不勝慚¶
悚今早諶節推辱臨復申前請&KR0057;為懇至令人益¶
増惶懼天道幽逺豈凡庸𫠦䏻測識然執事憂勤¶
為民之意真切如是僕亦何可以無一言之復孔¶
子云丘之禱乆矣蓋君子之禱不在扵對越祈祝¶
之際而在扵日用操存之先執事之治吾越㡬年¶
<pb:KR4e0157_SBCK_016-1b>¶
扵此矣凡𫠦以爲民祛患除弊興利而致福者何¶
莫而非先事之禱而何俟扵今日然而暑旱尚存¶
而雨澤未應者豈别有𫠦以致此者歟古者歳旱¶
則爲之主者减膳徹樂省獄薄賦修祀典問疾苦¶
引咎賑乏爲民遍請扵山川社禝故有叩天求雨¶
之𥙊有省咎自責之文有歸誠請改之禱盖史記¶
𫠦載湯以六事自責禮謂大雩帝用盛樂春秋書¶
秋九月大雩皆此𩔖也㒒之𫠦聞扵古如是未聞¶
有𫠦謂書符呪水而可以得雨者也唯後世方術¶
<pb:KR4e0157_SBCK_016-2a>¶
之士&KR0137;時有之然彼皆有髙潔不汚之操特立堅¶
&KR0216;之心雖其𫠦爲不必合於中道而亦有以異扵¶
尋常是以或能致此然皆出小&KR0003;而不見扵&KR0052;傳¶
君子猶以為附㑹之談又况如今之方士之流曾¶
不少殊於市井囂頑而欲望之以揮斥雷電呼吸¶
風雨之事豈不難㢤僕謂執事且宜出齋於𠫊事¶
罷不急之務開省過之門洗簡寃𣻉禁抑奢繁淬¶
誠滌慮痛自悔責以爲八邑之民請於山川社稷¶
而彼方士之祈請者聼民間從便得自爲之但弗¶
<pb:KR4e0157_SBCK_016-2b>¶
之禁而不專𠋣以爲重&KR0127;夫以執事平日之𫠦操¶
存苟誠無愧於神眀而又臨事省&KR0357;躬帥僚屬致¶
懇乞誠雖天道亢旱亦自有數使人事良修旬日¶
之内自宜有&KR0063;㒒雖不肖無以自别扵凡民以誠¶
使可有致雨之術亦安忍坐視民患而恬不知顧¶
乃勞執事之㒒㒒豈無人之心者耶一二日内㒒¶
亦將禱扵南鎮以助執事之誠執事其但為民悉¶
心以請毋惑扵邪&KR0003;毋急扵近名天道雖逺至誠¶
而不動者未之有也¶
<pb:KR4e0157_SBCK_016-3a>¶
　　答毛憲副(戊辰)¶
昨承遣人喻以禍福利害且今勉赴太府請謝此¶
非道誼深情决不至此感激之至言無𫠦容但差¶
人至龍&KR0163;陵侮此自差人挾𫝑擅威非太府使之¶
也龍&KR0163;諸夷與之争闘此自諸夷憤愠不平亦非¶
某使之也然則太府固未嘗辱某某亦未嘗傲太¶
府何𫠦得罪而&KR0205;請謝乎跪拜之禮亦小官常分¶
不足以為辱然亦不當無故而行之不當行而行¶
與當行而不行其為取辱一也廢逐小臣𫠦守以¶
<pb:KR4e0157_SBCK_016-3b>¶
待死者忠信禮義而已又棄此而不守禍莫大焉¶
凡禍福利害之&KR0003;某亦嘗講之君子以忠信為利¶
禮義為福苟忠信禮義之不存雖禄之萬鍾爵以¶
侯王之貴君子猶謂之禍與害如其忠信禮義之¶
𫠦在雖剖心碎首君子利而行之自以為福也况¶
扵流離&KR0481;逐之微乎某之居此盖瘴癘蠱毒之與¶
䖏魑魅魍魉之與逰日有三死焉然而居之泰然¶
未嘗以動其中者誠知生死之有命不以一朝之¶
患而忘其終身之憂也太府苟&KR0082;加害而在我誠¶
<pb:KR4e0157_SBCK_016-4a>¶
有以取之則不可謂無憾使吾無有以取之而横¶
罹焉則亦瘴癘而已爾蠱毒而巳爾魑魅魍魉而¶
已爾吾豈以是而動吾心㢤執事之諭雖有𫠦不¶
敢承然因是而益知𫠦以自勵不敢茍有𫠦隳堕¶
則某也受教多矣敢不頓首以謝¶
　　與安宣慰(戊辰)¶
某得罪　朝廷而来惟&KR0481;伏隂厓幽谷之中以禦¶
魍魉則其𫠦宜故雖夙聞使君之髙誼經旬月而¶
不敢見若甚簡伉者然省愆内訟痛自削責不敢¶
<pb:KR4e0157_SBCK_016-4b>¶
比數扵冠裳則亦逐臣之禮也使君不以為過使¶
廩人餽粟庖人餽肉園人代薪水之勞亦寧不貴¶
使君之義而諒其為情乎自惟罪人何可以辱守¶
土之大夫懼不敢當輙以禮辭使君復不以為罪¶
昨者又重之以金帛副之以鞍馬禮益隆情益至¶
某益用震悚是重使君之辱而甚逐臣之罪也愈¶
有𫠦不敢當矣使者堅不可郤求其&KR0003;而不得無¶
已其周之乎周之亦可受也敬受米二石𬗋炭雞¶
鵞悉受如来數其諸金帛鞍馬使君𫠦以交扵卿¶
<pb:KR4e0157_SBCK_016-5a>¶
士大夫者施之逐臣殊駭觀聴敢固以辭伏惟使¶
君䖏人以禮恕物以情不至再辱則可矣¶
　　二(戊辰)¶
減驛事非罪人𫠦敢與聞承使君厚愛因使者至¶
閑問及之不謂其遂逹諸左右也悚息悚息然已¶
承見詢則又不可黙凡　朝廷制度定自　祖宗¶
後世守之不可以擅改在　朝廷且謂之變亂况¶
諸侯乎縦　朝廷不見罪有司者將執法以繩之¶
使君必且無益縦幸免扵一時&KR0137;五六年&KR0137;八九¶
<pb:KR4e0157_SBCK_016-5b>¶
年雖逺至二三十年矣當事者猶得持典章而議¶
其後若是則使君何利焉使君之先自漢唐以来¶
千㡬百年土地人民未之&KR0137;改𫠦以長乆若此者¶
以&KR0014;世守天子禮法竭忠盡力不敢分寸有𫠦違¶
是故天子亦不得喻禮法無故而加諸忠良之臣¶
不然使君之土地人民富且盛矣　朝廷悉取而¶
郡縣之其誰以爲不可夫驛可減也亦可増也驛¶
可改也宣慰司亦可革也由此言之殆甚有害使¶
君其未之思耶𫠦云奏功陞職事意亦如此夫剗¶
<pb:KR4e0157_SBCK_016-6a>¶
除冦盗以撫綏平良亦守土之常職今縷舉以要¶
賞則　朝廷平日之恩寵禄位顧將欲以何為使¶
君為叅政亦已非設官之舊今又干進不巳是無¶
抵極也衆必不堪夫宣慰守土之官故得以世有¶
其土地人民若叅政則流官矣東西南北惟　天¶
子𫠦使　朝廷下方尺之檄委使君以一職&KR0137;閩¶
&KR0137;蜀其敢弗行乎則方命之誅不旋踵而至捧檄¶
&KR0025;事千百年之土地人民非復使君有矣由此言¶
之雖今日之叅政使君將恐辭去之不速其又可¶
<pb:KR4e0157_SBCK_016-6b>¶
再乎凡此以利害言揆之扵義反之扵心使君必¶
自有不安者夫拂心違義而行衆𫠦不與&KR0017;神所¶
不嘉也承問及不敢不以正對幸亮察¶
　　三(戊辰)¶
阿賈阿札等畔宋氏為地方患傳者謂使君使之¶
此雖&KR0137;出扵妬婦之口然阿賈等自言使君嘗錫¶
之以氈刀遺之以&KR0211;弩雖無其心不幸乃有其迹¶
矣始三堂两司得是&KR0003;即欲聞之扵　朝既而以¶
使君平日忠實之故未必有是且信且疑姑令使¶
<pb:KR4e0157_SBCK_016-7a>¶
君討賊茍遂出軍勦撲則傳聞皆妄何可以濫及¶
忠良其&KR0137;坐觀逗遛徐議可否亦未為晚故且𨼆¶
忍其議𫠦以待使君者甚厚既而文移三至使君¶
始出衆論紛紛疑者將信喧騰之際適㑹左右来¶
獻阿麻之首偏師出解洪邉之圍群公又復徐徐¶
今又三月餘矣使君稱疾歸卧諸軍以次潜囬其¶
間分屯寨堡者不聞擒斬以宣&KR0038;威惟増剽掠以¶
重民怨衆情愈益不平而使君之民罔𫠦知識方¶
&KR0045;言扵人謂宋氏之難當使宋氏自平安氏何與¶
<pb:KR4e0157_SBCK_016-7b>¶
而反為之役我安氏連地千里擁衆四十八萬深¶
坑絶坉飛鳥不&KR0014;越猿猱不&KR0014;攀縦遂髙坐不為¶
宋氏出一卒人亦卒如我何斯言已稍稍傳播不¶
知三堂两司已嘗聞之否使君誠乆卧不出安氏¶
之禍必自斯言始矣使君與宋氏同守土而使君¶
為之長地方變亂皆守土者之罪使君&KR0014;獨委之¶
宋氏乎夫連地千里孰與中土之一大郡擁衆四¶
十八萬孰與中土之一都司深坑絶坉安氏有之¶
然如安氏者環四面而居以百數也今播州有&KR0045;¶
<pb:KR4e0157_SBCK_016-8a>¶
愛愷黎有楊友酉陽保靖有彭世麒等諸人斯言¶
茍聞扵　朝朝廷下片&KR0083;扵楊愛諸人使各自爲¶
戰共分安氏之𫠦有盖朝令而夕無安氏矣深坑¶
絶坉何𫠦用其險使君可無寒心乎且安氏之職¶
四十八支更迭而爲今使君獨傳者三世而群攴¶
莫敢爭以　朝廷之命也苟有可乗之釁孰不&KR0082;¶
&KR0120;而代之乎然則揚此言扵外以速安氏之禍者¶
殆漁人之計蕭墻之憂未可測也使君宜速出軍¶
平定反側破衆讒之口息多端之議弭方興之變¶
<pb:KR4e0157_SBCK_016-8b>¶
絶難測之禍&KR0024;既徃之愆要將来之福某非為人¶
作&KR0003;客者使君幸熟思之¶
　　答人問神仙(戊辰)¶
詢及神仙有無兼請其事三至而不答非不&KR0082;答¶
也無可答耳昨令弟来必&KR0082;得之僕誠生八&KR0010;而¶
即好其&KR0003;今已餘三十年矣齒漸揺動髪巳有一¶
二莖變化成白目光僅&KR0313;尺聲聞凾丈之外又常¶
經月卧病不出藥量驟進此殆其効也而相知者¶
猶妄謂之&KR0014;得其道足下又妄聽之而以見詢不¶
<pb:KR4e0157_SBCK_016-9a>¶
得已姑為足下妄言之古有至人淳徳凝道和扵¶
隂陽調扵四時去世離俗積精全神逰行天地之¶
間視聽八逺之外若廣成子之千五百&KR0010;而不衰¶
李伯陽歴商周之代西度凾谷亦嘗有之若是而¶
謂之曰無疑扵欺子矣然則呼吸動静與道為體¶
精骨完乆禀扵受氣之始此殆天之𫠦成非人力¶
可強也若後世㧞宅飛昇㸃化投奪之𩔖譎怪竒¶
駭是乃秘術曲技尹文子𫠦謂幻釋氏謂之外道¶
者也若是而謂之曰有亦疑扵欺子矣夫有無之¶
<pb:KR4e0157_SBCK_016-9b>¶
間非言語可况存乆而明養深而自得之未至而¶
強喻信亦未必&KR0014;及也盖吾儒亦自有神仙之道¶
顔子三十二而卒至今未亡也足下&KR0014;信之乎後¶
世上陽子之流盖方外技術之士未可以為道若¶
逹磨慧䏻之徒則庶㡬近之矣然而未易言也足¶
下&KR0082;聞其&KR0003;湏退䖏山林三十年全耳目一心志¶
胷中洒洒不掛一塵而後可以言此今去仙道尚¶
逺也妄言不罪¶
　　答徐成之(壬午)¶
<pb:KR4e0157_SBCK_016-10a>¶
承以朱陸同異見詢學術不明扵世乆矣此正吾¶
儕今日之𫠦宜明辨者細觀来教則輿庵之主𧰼¶
山既失而吾兄之主晦庵亦未為得也是朱非陸¶
天下之論定乆矣乆則難變也雖微吾兄之爭輿¶
庵亦豈䏻&KR0205;行其&KR0003;乎故僕以為二兄今日之論¶
正不必求勝務求象山之𫠦以非晦庵之𫠦以是¶
窮本極源真有以見其㡬微得失扵毫忽之間若¶
明者之聽訟其事之曲者既有以辨其情之不得¶
已而辭之&KR0033;者復有以察其䖏之&KR0137;未當使受罪¶
<pb:KR4e0157_SBCK_016-10b>¶
者得以伸其情而𫉬伸者亦有𫠦不得辭其責則¶
有以盡夫事理之公即夫人心之安而可以俟聖¶
人扵百世矣今二兄之論乃若出扵求勝者求勝¶
則是動扵&KR0148;也動扵氣則扵義理之正何啻千里¶
而又何是非之論乎凡論古人得失决不可以意¶
度而懸㫁之今輿庵之論象山曰雖其專以尊徳¶
性為主未免堕扵禪學之虚空而其持守端實終¶
不失為聖人之徒若晦庵之一扵道問學則支𩀌¶
决裂非復聖門誠意正心之學矣吾兄之論晦庵¶
<pb:KR4e0157_SBCK_016-11a>¶
曰雖其專以道問學為主未免失扵俗學之支離¶
而其循序漸進終不背扵大學之訓若象山之一¶
扵尊徳性則虚無寂滅非復大學格物致知之學¶
矣夫既曰尊徳性則不可謂墮扵禪學之虚空墮¶
扵禪學之虚空則不可謂之尊徳性矣既曰道問¶
學則不可謂失扵俗學之支離失扵俗學之支離¶
則不可謂道問學矣二者之辨間不容髪然則二¶
兄之論皆未免扵意度也昔者子思之論學盖不¶
下千百言而括之以尊徳性而道問學之一語即¶
<pb:KR4e0157_SBCK_016-11b>¶
如二兄之辨一以尊徳性為主一以道問學為事¶
則是二者固皆未免扵一偏而是非之論尚未有¶
𫠦定也烏得各持一是而&KR0205;以相非為乎故僕&KR0133;¶
二兄置心扵公平正大之地無務求勝夫論學而¶
務以求勝豈𫠦謂尊徳性乎豈所謂道問學乎以¶
其𫠦見非獨吾兄之非象山輿庵之非晦庵皆失¶
之非而吾兄之是晦庵輿庵之是象山亦皆未得¶
其𫠦以是也稍暇當面悉姑務養心息辨毋&KR0205;¶
　　二(壬午)¶
<pb:KR4e0157_SBCK_016-12a>¶
昨𫠦奉答適有逺客酬對紛紜不暇細論姑&KR0133;二¶
兄息未定之爭各反䆒其所是者必已𫠦是已無¶
絲髪之憾而後可以及人之非早来承教乃為僕¶
漫為含胡两解之&KR0003;而細繹辭㫖若有以隂助輿¶
庵而為之地者讀之不覺失咲曾謂吾兄而亦有¶
是言耶僕嘗以為君子論事當先去其有我之&KR0059;¶
一動扵有我則此心已䧟扵邪僻雖𫠦論盡合扵¶
理既已亡其本矣嘗以是言扵朋友之間今吾兄¶
乃云爾敢不自反其殆䧟扵邪僻而弗覺也求之¶
<pb:KR4e0157_SBCK_016-12b>¶
反復而昨者𫠦論實未嘗有是則斯言也無乃吾¶
兄之過歟雖然無是心而言之未盡扵理未得為¶
無過也僕敢自謂其言之已盡扵理乎請舉二兄¶
之𫠦是者以求正輿庵是象山而謂其專以尊徳¶
性為主今&KR0026;象山文集𫠦載未嘗不教其徒讀書¶
窮理而自謂理㑹文字頗與人異者則其意實欲¶
體之扵身其亟𫠦稱述以誨人者曰居䖏恭執事¶
敬與人忠曰克已復禮曰萬物皆備扵我反身而¶
誠樂莫大焉曰學問之道無他求其放心而已曰¶
<pb:KR4e0157_SBCK_016-13a>¶
先立乎其大者而小者不&KR0014;奪是數言者孔子孟¶
軻之言也烏在其為空虚者乎獨其易簡覺悟之¶
&KR0003;頗為當時𫠦疑然易簡之&KR0003;出扵繫辭覺悟之¶
&KR0003;雖有同扵釋氏然釋氏之&KR0003;亦自有同扵吾儒¶
而不害其為異者惟在扵㡬微毫忽之間而已亦¶
何必諱扵其同而遂不敢以言狃扵其異而遂不¶
以察之乎是輿庵之是象山固猶未盡其𫠦以是¶
也吾兄是晦庵而謂其專以道問學為事然晦庵¶
之言曰居敬窮理曰非存心無以致知曰君子之¶
<pb:KR4e0157_SBCK_016-13b>¶
心常存敬畏雖不見聞亦不敢忽𫠦以存天理之¶
本然而不使離扵湏&KR0119;之頃也是其為言雖未盡¶
瑩亦何嘗不以尊徳性為事而又烏在其為支𩀌¶
者乎獨其平日汲汲扵訓解雖韓文楚辭隂符參¶
同之屬亦必與之註釋考辯而論者遂疑其玩物¶
又其心慮恐學者之躐等而&KR0137;失之扵妄作使必¶
先之以格致而無不明然後有以實之扵誠正而¶
無𫠦謬世之學者掛一漏萬求之愈繁而失之愈¶
逺至有敝力終身苦其難而卒無𫠦入而遂議其¶
<pb:KR4e0157_SBCK_016-14a>¶
支離不知此乃後世學者之弊而當時晦庵之自¶
為則亦豈至是乎是吾兄之是晦庵固猶未盡其¶
𫠦以是也夫二兄之𫠦信而是者既未盡其𫠦以¶
是則其𫠦疑而非者亦豈必盡其𫠦以非乎然而¶
二兄徃復之辯不&KR0014;一反焉此僕之𫠦以疑其&KR0137;¶
出扵求勝也一有求勝之心則已亡其學問之本¶
而又何以論學為㢤此僕之𫠦以惟&KR0133;二兄之自¶
反也安有𫠦謂含胡两解而隂為輿庵之地者㢤¶
夫君子之論學要在得之扵心衆皆以為是苟求¶
<pb:KR4e0157_SBCK_016-14b>¶
之心而未㑹焉未敢以爲是也衆皆以爲非苟求¶
之心而有𢍆焉未敢以爲非也心也者吾𫠦得扵¶
天之理也無間扵天人無分扵古今苟盡吾心以¶
求焉則不中不逺矣學也者求以盡吾心也是故¶
尊徳性而道問學尊者尊此者也道者道此者也¶
不得扵心而惟外信扵人以爲學烏在其爲學也¶
已僕嘗以爲晦庵之與象山雖其𫠦爲學者若有¶
不同而要皆不失爲聖人之徒今晦庵之學天下¶
之人童而習之既已入人之深有不容扵論辨者¶
<pb:KR4e0157_SBCK_016-15a>¶
而獨惟象山之學則以其嘗與晦庵之有言而遂¶
藩籬之使若由賜之殊科焉則可矣而遂擯放廢¶
斥若碔砆之與美玉則豈不過甚矣乎夫晦庵折¶
𠂻群儒之&KR0003;以𤼵明六經語孟之㫖扵天下其嘉¶
惠後學之心真有不可得而議者而𧰼山辨義利¶
之分立大本求放心以示後學篤實為巳之道其¶
功亦寧可得而盡誣之而世之儒者附和雷同不¶
究其實而㮣目之以禪學則誠可寃也已故僕嘗¶
欲冐天下之譏以為象山一暴其&KR0003;雖以此得罪¶
<pb:KR4e0157_SBCK_016-15b>¶
無恨僕扵晦庵亦有罔極之恩豈&KR0082;操戈而入室¶
者顧晦庵之學既已若日星之章明扵天下而象¶
山獨&KR0170;無實之誣于今且四百年莫有為之一洗¶
者使晦庵有知將亦不䏻一日而安享扵廟廡之¶
間矣此僕之至情終亦必為吾兄一吐者亦何肯¶
漫為两解之&KR0003;以隂助扵輿庵輿庵之&KR0003;僕猶恨¶
其有未盡也夫學術者今古聖賢之學術天下之¶
𫠦公共非吾三人者𫠦&KR0059;有也天下之學術當為¶
天下公言之而豈獨為輿庵地㢤兄又舉太極之¶
<pb:KR4e0157_SBCK_016-16a>¶
辨以為象山扵文義且有𫠦未䏻通暁而其強辨¶
自信曾何有扵𫠦養夫謂其文義之有未詳不害¶
其為有未詳也謂其𫠦養之未至不害其為未至¶
也學未至扵聖人寕免太過不及之差乎而論者¶
遂欲以是而盖之則吾恐晦庵禪學之譏亦未免¶
有激扵不平也夫一則不審扵文義一則有激扵¶
不平是皆𫠦養之未至昔孔子大聖也而猶曰假¶
我數年以學易可以無大過仲虺之賛成湯亦惟¶
曰改過不吝而已𫠦養之未至亦何傷扵二先生¶
<pb:KR4e0157_SBCK_016-16b>¶
之為賢乎此正晦庵𧰼山之氣象𫠦以未及扵顔¶
子明道者在此吾儕正當仰其𫠦以不可及而黙¶
識其𫠦未至者以為㴠養規切之方不當置偏&KR0059;¶
扵其間而有𫠦附㑹増損之也夫君子之過也如¶
日月之食人皆見之更也人皆仰之而小人之過¶
也必文世之學者以晦庵大儒不宜復有𫠦謂過¶
者而必曲為隱飾増加務詆象山扵禪學以求伸¶
其&KR0003;且自以為有助扵晦庵而更相倡引謂之扶¶
持正論不知晦庵乃君子之過而吾反以小人之¶
<pb:KR4e0157_SBCK_016-17a>¶
見而文之晦庵有聞過則喜之美而吾乃非徒順¶
之又&KR0025;而為之辭也晦庵之心以聖賢君子之學¶
期後代而世之儒者事之以事小人之禮是何誣¶
象山之厚而待晦庵之薄邪僕今者之論非獨為¶
象山惜實為晦庵惜也兄視僕平日扵晦庵何如¶
㢤而乃有是論是亦可以諒其為心矣惟吾兄去¶
世俗之見宏虚受之咸勿求其必同而察其𫠦以¶
異勿以無過為聖賢之髙而以改過為聖賢之學¶
勿以其有𫠦未至者為聖賢之諱而以其常懐不¶
<pb:KR4e0157_SBCK_016-17b>¶
滿者為聖賢之心則兄與輿庵之論將有不待辨¶
&KR0003;而釋然以自解者孟子云君子亦仁而已何必¶
同惟吾兄審擇而正之¶
　　答儲柴墟(壬申)¶
盛价来適人事紛紜不及細詢比来事既還却殊¶
怏怏承示劉生墓誌此實友義𫠦𨵿文亦縝宻獨¶
叙乃父側室事頗傷忠厚未刻石刪去之為佳子¶
扵父過諌而過激不可以為㡬稱子之美而𤼵其¶
父之隂&KR0059;不可以為訓宜更詳之喻及交際之難¶
<pb:KR4e0157_SBCK_016-18a>¶
此殆謬扵&KR0059;意君子與人惟義𫠦在厚薄輕重已¶
無𫠦&KR0059;焉此𫠦以為簡易之道世人之心雜扵計¶
較毀譽得䘮交扵中而眩其當然之則是以䖏之¶
愈周計之愈悉而行之愈難夫大賢吾師次賢吾¶
友此天理自然之則豈以是為炎凉之嫌㢤吾兄¶
以僕扵今之公卿若某之賢者則稱謂以友生若¶
某與某之賢不及扵某者則稱謂以侍生豈以矯¶
時俗炎凉之弊非也夫彼可以為吾友而吾可以¶
友之彼又吾友也吾安得而弗友之彼不可以為¶
<pb:KR4e0157_SBCK_016-18b>¶
吾友而吾不可以友之彼又不吾友也吾安得而¶
友之夫友也者以道也以徳也天下莫大扵道莫¶
貴扵徳道徳之𫠦在齒與位不得而干焉僕扵某¶
之謂矣彼其無道與徳而徒有其貴與齒也則亦¶
貴齒之而已然若此者與之見亦寡矣非以事相¶
臨不徃見也若此者與凡交㳺之隨俗以侍生而¶
来者亦隨俗而侍生之𫠦謂事之無害扵義者&KR0025;¶
俗可也千乗之君求與之友而不可得非在我有¶
𫠦不屑乎嗟乎友未易言也今之𫠦謂友&KR0137;以藝¶
<pb:KR4e0157_SBCK_016-19a>¶
同&KR0137;以事合狥名逐𫝑非吾𫠦謂輔仁之友矣仁¶
者心之徳人而不仁不可以爲人輔仁求以全心¶
徳也如是而後友今特以技藝文辭之工地𫝑聲¶
翼之重而鷔然&KR0082;以友乎賢者賢者弗與也吾兄¶
技藝炎凉之&KR0003;貴賤少長之論殆皆有未盡歟孟¶
子曰友也者不可以有挾孟獻子之友五人無獻¶
子之家者也曽以貴賤乎仲由少顔路三&KR0010;囬由¶
之贈䖏盖友也囬與曾㸃同時參曰昔者吾友曾¶
以少長乎將矯時俗之炎凉而自畔扵禮其間不¶
<pb:KR4e0157_SBCK_016-19b>¶
&KR0014;以寸矣吾兄又以僕扵後進之来其質美而才¶
者多以先後軰相䖏其庸下者反待以客禮疑僕¶
别有一道是道也奚有扵别凡後進之来其才者¶
皆有意扵斯道者也吾安得不以斯道䖏之其庸¶
下者不過世俗泛然一接吾亦世俗泛然待之如¶
鄉人而巳昔伊川&KR0004;與吕希哲為同舎友待之友¶
也既而希哲師事伊川待之弟子也謂敬扵同舎¶
而慢扵弟子可乎孔子待陽貨以大夫待囬賜以¶
弟子謂待囬賜不若陽貨可乎師友道廢乆後進¶
<pb:KR4e0157_SBCK_016-20a>¶
之中有聰明特逹者頗知求道徃徃又為先軰待¶
之不誠不諒其心而務假以虚禮以取恱扵後進¶
干待士之譽此正𫠦謂病扵夏畦者也以是師友¶
之道日益淪沒無由復明僕常以為世有周程諸¶
君子則吾固得而執弟子之役乃大幸矣其次有¶
周程之髙弟焉吾猶得而&KR0059;淑也不幸世又無是¶
人有志之士倀倀其將焉求乎然則何䏻無憂也¶
憂之而不以責之已責之已而不以求輔扵人求¶
輔扵人而待之不以誠終亦必無𫠦成而已耳凡¶
<pb:KR4e0157_SBCK_016-20b>¶
僕扵今之後進非敢以師道自䖏也將求其聰明¶
特逹者與之講明因以自輔也彼自以後進求正¶
扵我雖不師事我固有先後軰之道焉伊川&KR0578;目¶
而坐㳺楊侍立不敢去重道也今世習扵曠肆憚¶
扵檢飾不復知有此事幸而有一二後進畧知求¶
道為事是有復明之機又不誠心直道與之𤼵明¶
而徒閹然媚世苟且阿俗僕誠痛之惜之傳曰師¶
嚴然後道尊道尊然後民知敬學夫人必有𫠦嚴¶
憚然後言之而聼之也審施之而承之也肅凡若¶
<pb:KR4e0157_SBCK_016-21a>¶
此者皆求以明道皆循理而行非有容&KR0059;扵其間¶
也伊尹曰天之生斯民也使先知覺後知使先覺¶
覺後覺予天民之先覺也非予覺之而誰也是故¶
大知覺扵小知小知覺扵無知大覺覺扵小覺小¶
覺覺扵無覺夫已大知大覺矣而後以覺扵天下¶
不亦善乎然而未&KR0014;也遂自以小知小覺而不敢¶
以覺扵人則終亦莫之覺矣仁者固如是乎夫仁¶
者已&KR0082;立而立人已&KR0082;逹而逹人僕之意以為已¶
有分寸之知即&KR0082;同此分寸之知扵人已有分寸¶
<pb:KR4e0157_SBCK_016-21b>¶
之覺即&KR0082;同此分寸之覺扵人人之小知小覺者¶
益衆則其相與為知覺也益易以明如是而後大¶
知大覺可期也僕扵今之後進尚不敢以小知小¶
覺自䖏譬之凍餒之人知耕桑之可以足衣食而¶
又偶聞藝禾𣗳桑之法將試為之而遂以告其凡¶
凍餒者使之共為之也亦何嫌扵已之未甞𣗳藝¶
而遂不以告之乎雖然君子有諸已而後求諸人¶
僕盖未嘗有諸已也而可以求諸人乎夫亦謂其¶
有意扵僕而来者耳承相問輒縷縷至此有未當¶
<pb:KR4e0157_SBCK_016-22a>¶
者不惜徃復¶
　　二(壬申)¶
昨者草率奉報意在求正不覺蕪冗承長箋批答¶
推許過盛殊増悚汗也来喻責㒒不以師道自䖏¶
恐亦未為誠心直道顧僕何人而敢以師道自䖏¶
㢤前書𫠦謂以前後軰䖏之者亦謂僕有一日之¶
長而彼又有求道之心者耳若其年齒相若而無¶
意扵求道者自當如常待以客禮安得例以前後¶
軰䖏之是亦妄人矣又况不揆其来意之如何而¶
<pb:KR4e0157_SBCK_016-22b>¶
抗顔以師道自居世寧有是理邪夫師法者非可¶
以自䖏得也彼以是求我而我以是&KR0063;之耳嗟乎¶
今之時孰有𫠦謂師云乎㢤今之習技藝者則有¶
師習舉業求聲利者則有師彼誠知技藝之可以¶
得衣食舉業之可以得聲利而希美官爵也自非¶
誠知已之性分有急扵衣食官爵者孰肯&KR0025;而求¶
師㢤夫技藝之不習不過乏衣食舉業之不習不¶
過無官爵巳之性分有𫠦蔽悖是不得為人矣人¶
顧明彼而暗此也可不大哀乎徃時僕與王寅之¶
<pb:KR4e0157_SBCK_016-23a>¶
劉景素同逰太學毎季考寅之恒居景素前列然¶
寅之自以為講貫不及景素一旦執弟子禮師之¶
僕毎嘆服以為如寅之者真可為豪傑之士使寅¶
之易此心以求道亦何聖賢之不可及然而寅之¶
&KR0014;扵彼不&KR0014;扵此也曾子病革而易簀子路臨絶¶
而結纓横渠撤虎皮而使其子弟&KR0025;講扵二程惟¶
天下之大勇無我者&KR0014;之今天下波頽風靡為日¶
已乆何異扵病革臨絶之時然又人是巳見莫肯¶
相下求正故居今之世非有豪傑獨立之士的見¶
<pb:KR4e0157_SBCK_016-23b>¶
性分之不容已毅然以聖賢之道自任者莫之&KR0025;¶
而求師也吾兄又疑後進之来其資稟意向雖不¶
足以承教若其齒之相逺者恐亦不當㮣以客禮¶
相待僕前書𫠦及蓋與有意扵斯道者相屬而言¶
亦謂其可以客可以無客者耳若其齒數邈絶則¶
名分具存有不待言矣孔子使闕黨童子將命曰¶
吾見其居扵位也見其與先生並行也非求益者¶
也&KR0082;速成者也亦未嘗無誨焉雖然此皆以不若¶
己者言也若其徳器之夙成識見之超詣者雖生¶
<pb:KR4e0157_SBCK_016-24a>¶
扵吾後數十年其大者吾師次者吾友也得以齒¶
序論之㢤人歸&KR0205;劇極潦草便間批復可否不一¶
一¶
　　答何子元(壬申)¶
来書云禮曽子問諸侯見天子入門不得終禮¶
　廢者㡬孔子曰四又問諸侯相見揖入門不得¶
終禮廢者㡬孔子曰六而日食存焉曽子曰當¶
　𥙊而日食太廟火其𥙊也如之何孔子曰接𥙊¶
　而巳矣如牲至未殺則廢孟春扵此有疑焉天¶
<pb:KR4e0157_SBCK_016-24b>¶
　子崩太廟火后夫人之䘮雨霑服失容此事之¶
　不可期&KR0137;適相值若日食則可預推也諸侯行¶
　禮獨不容以少避乎𥙊又何必專扵是日而匆¶
　匆扵接𥙊㢤牲未殺則𥙊廢當殺牲之時而不¶
　知日食之候者何也執事幸以見教千萬千萬¶
承喻曽子問日食接𥙊之&KR0003;前此蓋未嘗有疑及¶
此者足見為學精察深用嘆服如某淺昧何足以¶
辨此古者天子有日官諸侯有日御日官居卿以¶
底日日御不失日以授百官之朝豈有當𥙊之日¶
<pb:KR4e0157_SBCK_016-25a>¶
而尚未知有日食者夫子答曾子之問&KR0060;意春秋¶
之時日官多失其職固有日食而弗之知者矣尭¶
命羲和敬授人時何重也仲康之時去尭未逺羲¶
和已失其職迷扵天象至日食罔聞知故有㣧之¶
征降及商周其職益輕平王東遷政教號令不及¶
扵天下自是而後官之失職又可知矣春秋𫠦書¶
日食三十有六今以左傳考之其以皷用牲幣于¶
社及其他變常失禮書者三之一其以官失其職¶
書者四之二凡日食而不書朔日者杜預皆以為¶
<pb:KR4e0157_SBCK_016-25b>¶
官失之故其必有考也經恒公十七年冬十月朔¶
日有食之傳曰不書日官失之也僖公十五年夏¶
五月日有食之傳曰不書朔與日官失之也則傳¶
固已言之矣襄公之二十七年冬十二月乙&KR0407;朔¶
日有食之而傳曰辰在申司暦過也再失閏矣夫¶
推&KR0049;之繆至扵再失閏則日食之不知殆其細者¶
矣古之祭者七日戒三日齋致其誠敬以交扵神¶
明謂之當祭而日食則固已行禮矣如是而中輟¶
之不可也接者疾速之義其儀節固已簡略接祭¶
<pb:KR4e0157_SBCK_016-26a>¶
則可两全而無害矣况此以天子嘗禘郊社而言¶
是乃&KR0038;之大祀若其他小祭則&KR0137;自有可廢者在¶
權其䡖重而䖏之若祭于太廟而太廟火則亦似¶
有不得不廢者然此皆無明文&KR0060;意其然不識髙¶
明且以為何如也¶
　　上𣈆溪司馬(戊寅)¶
郴衡諸䖏群孽漏殄尚多蓋縁進勦之時彼省土¶
兵不甚用命而廣兵防夾又復稍遲是以致此其¶
在目今若無㐫荒之災兵革之釁料亦未敢動作¶
<pb:KR4e0157_SBCK_016-26b>¶
但恐一二年後則有𫠦不&KR0014;保耳今大征甫息𫝑¶
既未可䡖舉而地方新&KR0476;土兵之擾復不堪重困¶
將紓目前之患不過添立屯堡若&KR0082;稍為經乆之¶
圗亦不過建立縣治然此二端彼省鎮廵已嘗㑹¶
奏舉行生雖復徃豈&KR0014;别有區畫但度其事𫝑屯¶
堡之設雖可以張布聲威然使守瞭日乆未免怠¶
弛散歸無事則虚具名數冐費糧餉有急則張皇¶
賊𫝑復湏調兵此其𫝑之𫠦必至者惟建縣一事¶
頗為得䇿又聞𫠦設縣分乃𤓰分两省三縣之地¶
<pb:KR4e0157_SBCK_016-27a>¶
彼此各吝土地人民豈肯安然割巳𫠦有以資異¶
省别郡必有紛爭異同之論未&KR0014;歸一則立縣之¶
舉𫝑亦未易克就既承責委亦巳遣人再徃詢訪¶
苟有利弊稍可禆益者當復舉請但因閩事孔&KR0068;¶
遥聞　廟堂之議亦&KR0082;繆以見責故且未敢輒徃¶
郴桂然　𠡠書又未見到則閩中亦不敢&KR0205;徃旦¶
夕諮訪其事頗悉㒹末大槩閩中之變亦由積漸¶
𫠦致其始作扵延平&KR0071;𤼵扵邵武又&KR0071;𤼵扵建寧¶
𤼵扵汀漳𤼵扵沿海諸衛𫠦其間驚閧雖小大不¶
<pb:KR4e0157_SBCK_016-27b>¶
一然亦皆因倡扵前者畧無懲創遂敢效&KR0057;而興¶
今省城渠魁雖已授首人心尚爾驚惶未定邵武¶
諸䖏&KR0057;不可測急之必致變縦而不問將来之禍¶
&KR0057;有不可勝言者蓋福建之軍縦恣驕驁已非一¶
日既無漕運之勞又無征戍之役飽食安坐徭賦¶
不及居則朘民之膏血以供其糧有事返藉民之¶
子弟而為之闘有司豢養若驕子百姓疾畏如虎¶
狼稍不如意呼呶群聚而起焚掠居民綁笞官吏¶
氣&KR0395;𫠦加帖然惟其𫠦&KR0082;而後已今其𫝑既盈如¶
<pb:KR4e0157_SBCK_016-28a>¶
將潰之隄岌乎洶洶匪朝伊夕雖有智者難善其¶
後固非迂劣如守仁者𫠦&KR0014;辦此也又况積弱之¶
軀百病侵剥近日復聞祖母病危日夜痛苦方寸¶
巳亂豈復堪任臨期敗事罪戮益重輒敢先以情¶
訴伏望曲加矜憫改授&KR0014;者使生得全首領歸延¶
殘息扵田野非生一人之幸實一省數百萬生靈¶
之幸也情蹙辭隘忘其突冐死罪死罪¶
　　二(巳&KR0407;)¶
齎奏人回毎辱頒教接引開慰勤惓懇惻不一而¶
<pb:KR4e0157_SBCK_016-28b>¶
足仁人君子愛物之誠與人之厚雖在木石亦當¶
感動激𤼵而况扵人乎無&KR0014;報謝銘諸心腑而已¶
生始懇䟽乞歸誠以祖母掬育之恩思一面為訣¶
後竟牽𣻉兵戈不及一見卒抱終天之痛今老父¶
衰疾又復日亟而地方已幸無事且&KR0170;　朝廷曾¶
有賊平来&KR0003;之㫖若再拘縛使不𫉬一申其情後¶
雖萬死無以贖其痛恨矣老先生亦何惜一舉手¶
投足之勞而不以曲全之乎今生已移疾舟次若¶
復&KR0049;　命不至㫁亦逃歸死無𫠦憾老先生亦何¶
<pb:KR4e0157_SBCK_016-29a>¶
惜一舉手投足之勞而必&KR0082;置之有罪之地乎情¶
隘辭迫瀆冐威嚴臨&KR0083;涕泣不知𫠦云死罪死罪¶
　　上彭幸庵(壬午)¶
不孝延禍先子自惟罪逆深重乆擯絶扵大賢君¶
子之門矣然猶強息忍死未即殞滅又復有𫠦控¶
𥸤者痛惟先子平生孝友剛直言行一出其心之¶
誠然而無𫠦飾扵其外與人不為邉幅而至扵當¶
大義臨大節則毅然&KR0108;卓而不可囬奪忝&KR0025;大夫¶
之後逮事　先朝亦既荐&KR0013;　知遇中遭逆瑾之¶
<pb:KR4e0157_SBCK_016-29b>¶
變退伏田野忠貞之志抑而不申近幸中興之㑹¶
聖君賢相方與振廢起舊以彂舒幽枉而先子則¶
長已矣徳藴壅閼而未宣終將冺溷扵俗豈不痛¶
㢤伏惟執事才徳勲烈動一世忠貞之節剛大之¶
　氣屹然獨峙百撼不揺真足以㢘頑而立懦¶
天子求舊圗新復起以相海内仰望其風采凡天¶
下之韜伏堙𣻉窒而求通絀而求直者莫不延頸¶
跂足望下風而奔訴况先子素辱知與不肖孤亦¶
嘗受教扵門下近者又&KR0170;為之刷垢雪&KR0126;繆承推¶
<pb:KR4e0157_SBCK_016-30a>¶
引之恩蓋不一而足者反自踈外不一以其情為¶
請是委先子扵溝壑而重棄扵大賢君子也不孝¶
之罪不滋為甚歟先子之沒有司以贈謚乞非執¶
事之憫之也而為之一表白焉其敢覬覦扵萬一¶
乎荒迷懇迫不自知其僣罔瀆冒死罪死罪¶
　　寄楊&KR0201;庵閣老(壬午)¶
孤聞之昔古之君子之葬其親也必求名世大賢¶
君子之言以圗其不朽然而大賢君子之生不數¶
數扵世固有世有其人而不𫉬同其時者矣又有¶
<pb:KR4e0157_SBCK_016-30b>¶
同其時而限扵𫝑分無由自通扵門墻之下者矣¶
則夫圖不朽扵斯人者不亦難乎痛惟先君宅心¶
制行庶亦無愧扵古人雖已忝在公卿之後而&KR0476;¶
時未乆志未大行道未大明取嫉權奸歛徳而歸¶
今則復長已矣不孝孤將以是&KR0010;之冬舉葬事圖¶
𫠦以爲不朽者惟墓石之誌爲重伏惟明公道徳¶
文章師表一世言論政烈儀刑百辟求之昔人蓋¶
歐陽文忠范文正韓魏公其人也𫠦謂名世之大¶
賢君子非明公其誰歟不幸而生不同時也則亦¶
<pb:KR4e0157_SBCK_016-31a>¶
已矣幸而猶及在後進之末雖明公固𫠦不屑揮¶
之門墻之外猶將冐昧強顔而入焉况先君素辱¶
知與不肖孤又嘗在屬吏之末受敎受恩懐知已¶
之感有道&KR0105;骨肉之愛邇者又嘗辱使臨吊寵之¶
以文詞惻然憫念其遺孤而不忍&KR0205;棄遺之者是¶
以忘其不孝之罪犯僣踰之戮而輙敢以誌爲請¶
伏惟明公休休容物篤厚舊故甄陶一世之士而¶
各&KR0082;成其名收録小大之才而惟恐沒其善則如¶
先君之素受知愛者其忍靳一言之惠而使之泯¶
<pb:KR4e0157_SBCK_016-31b>¶
然無聞扵世耶不腆先人之幣敢以陸司業之状¶
先扵將命者惟明公特垂哀矜生死受賜世世子¶
孫捐軀殞命未足以為報也不勝惶悚㒹越之至¶
荒迷無次¶
　　二(癸未)¶
前日嘗奉啓計已上逹自明公進秉機宻天下士¶
夫忻忻然動顔相慶皆為太平可立致矣門下鄙¶
生獨切生憂以為猶甚難也亨屯傾否當今之時¶
舎明公無可以望者則明公雖&KR0082;逃避乎此將亦¶
<pb:KR4e0157_SBCK_016-32a>¶
有𫠦不&KR0014;然而萬斛之舵操之非一手則緩急折¶
旋豈&KR0014;盡如己意臨事不得專操舟之權而僨事¶
乃與同覆舟之罪此鄙生之𫠦謂難也夫不專其¶
權而漫同其罪則莫若預迯其任然在明公亦既¶
不&KR0014;逃矣逃之不䏻專又不得則莫若求避其罪¶
然在明公亦終不得避矣天下之事果遂卒無𫠦¶
為歟夫惟身任天下之禍然後&KR0014;操天下之權操¶
天下之權然後&KR0014;濟天下之患當其權之未得也¶
其致之甚難而其歸之也則操之甚易萬斛之舵¶
<pb:KR4e0157_SBCK_016-32b>¶
平時&KR0025;而爭操之者以利存焉一旦風濤㒹沛變¶
起不測衆方皇惑震䘮救死不遑而誰復與爭操¶
乎扵是起而專之衆將恃以無恐而事因以濟苟¶
亦&KR0025;而委靡焉固淪胥以溺矣故曰其歸之也則¶
操之甚易者此也古之君子洞物情之向背而握¶
其機察隂陽之消長以乗其運是以動必有成而¶
吉無不利伊旦之扵商周是矣其在漢唐蓋亦庶¶
㡬乎此者雖其學術有所不逮然亦足以定國本¶
而安社稷則亦㫁非後世偷生茍免者之𫠦&KR0014;也¶
<pb:KR4e0157_SBCK_016-33a>¶
夫權者天下之大利大害也小人竊之以成其惡¶
君子用之以濟其善固君子之不可一日去小人¶
之不可一日有者也&KR0082;濟天下之難而不操之以¶
權是猶倒持太阿而授人以柄希不割矣故君子¶
之致權也有道本之至誠以立其徳植之善𩔖以¶
多其輔示之以無不容之量以安其情擴之以無¶
𫠦競之心以平其氣昭之以不可奪之節以端其¶
向神之以不可測之機以攝其奸形之以必可頼¶
之智以收其望坦然爲之下以上之退然爲之後¶
<pb:KR4e0157_SBCK_016-33b>¶
以先之是以功盖天下而莫之嫉善利萬物而莫¶
與爭此皆明公之&KR0014;事素𫠦蓄而有者惟在倉卒¶
之際身任天下之禍决起而操之耳夫身任天下¶
之禍豈君子之得已哉既當其任知天下之禍將¶
終不&KR0014;免也則身任之而巳身任之而後可以免¶
扵天下之禍小人不知禍之不可以倖免而百詭¶
以求脱遂致醸成大禍而巳亦卒不&KR0014;免故任禍¶
者惟忠誠憂&KR0038;之君子&KR0014;之而小人不&KR0014;也某受¶
知門下不&KR0014;効一得之愚以為報獻其芹曝伏惟¶
<pb:KR4e0157_SBCK_016-34a>¶
鑒其忱悃而憫其𫠦不逮幸甚¶
　　三(丁亥)¶
某素辱愛下然乆不敢奉状者非敢自外扵門墙¶
實以地位懸絶不&KR0082;以寒暄無益之談塵瀆左右¶
蓋避嫌之事賢者不為然自嘆其非賢也非才多¶
病待罪閑散猶懼不堪乃今復&KR0170;顯擢此固明公¶
不遺下體之盛某亦寜不知感激但量䏻度分自¶
計巳審貪冐茍得異時僨事將為明公知人之累¶
此𫠦以聞命驚惶而不敢當耳謹具奏辭免祈以¶
<pb:KR4e0157_SBCK_016-34b>¶
原職致仕伏惟明公因材而篤扵所不&KR0014;特賜曲¶
成俾得歸延病喘扵林下則未死餘年皆明公之¶
賜其為感激寕有窮巳乎懇切至情不覺瀆冐伏¶
冀宥恕不具¶
　　四(丁亥)¶
&KR0060;惟大臣報&KR0038;之忠莫大扵進賢去䜛故前者两¶
奉起居皆嘗僣及此意亦其自信山林之志巳堅¶
而又素受知巳之愛不當復避嫌疑故率意言之¶
若此廼者忽䝉两廣之命則是前日之言適以為¶
<pb:KR4e0157_SBCK_016-35a>¶
已地也悚懼何以自容乎某以迂踈之才口耳講¶
&KR0003;之學耳簿書案牘巳非其&KR0014;而况軍旅之重乎¶
徃&KR0010;江西之役實亦僥倖偶成近年以来憂病積¶
集尫羸日甚惟養疴丘園為鄉里子弟考訂句讀¶
使知向方庶扵保身及物亦稍得効其心力不致¶
為天地間一蠧此其自䖏亦既審矣　聖天子方¶
勵精求治而又有老先生主張&KR0038;是扵上茍有襪¶
線之長者不扵此時出而自效則亦無其𫠦矣老¶
先生徃&KR0010;方秉銓軸時有以邉警薦用彭司馬者¶
<pb:KR4e0157_SBCK_016-35b>¶
老先生不可曰彭始成功今&KR0137;少挫非𫠦以完之¶
矣老先生之愛惜人才而欲成就之也如此至今¶
相傳以爲美談今獨不&KR0014;以此意而推之某乎懇¶
辭䟽上望賜曲成使得苟延喘息俟病痊之後老¶
先生不忍終廢必&KR0082;強使一出則如留都之散部¶
或南北太常&KR0038;子之任量其力之可&KR0014;者使之自¶
效則圗報當有日也不勝恃愛懇瀆幸賜矜察¶
　　&KR0009;席元山(癸未)¶
某不孝延禍先子罪逆之深自分無復比數扵人¶
<pb:KR4e0157_SBCK_016-36a>¶
仁人君子尚未之知憫念其舊逺使存録重以多¶
儀號慟拜辱豈勝哀感豈勝哀感伏惟執事長才¶
偉志上追古人進徳勇義罕與儔匹向見鳴寃録¶
及承𫠦&KR0009;道山書院記蓋信道之篤任道之勁海¶
内同志莫敢有望下風者矣何幸何幸不肖方在¶
苦毒中意𫠦欲請者千萬荒迷割裂莫得其端緒¶
使還&KR0205;臨䟽昏塞不盡𫠦云¶
　　答王亹庵中丞(甲申)¶
徃&KR0010;旌節臨越猥&KR0170;枉顧其時憂病懵懵不及少¶
<pb:KR4e0157_SBCK_016-36b>¶
申欵曲自後林居&KR0180;僻成性平生故舊不敢通音¶
問企慕之懐雖日以積竟未&KR0014;一奉起居其為傾¶
渇如何可言使来逺辱問惠登拜感怍舎親宋孔¶
瞻亦以書来備道執事勤勤下問之盛不肖奚以¶
得此近世士夫之相與𩔖多虚文彌誑而實意衰¶
薄外和中妬狥&KR0059;敗公是以風俗日惡而世道愈¶
降執事忠信髙明克勤小物長才偉識翹然海内¶
之望而自視欿然逺念不遺若古之君子有而若¶
無以&KR0014;問扵不&KR0014;者也僕誠喜聞而樂道自顧何¶
<pb:KR4e0157_SBCK_016-37a>¶
徳以承之僕巳無𫠦可用扵世顧其心痛聖學之¶
不明是以人心䧟溺至此思守先聖之遺訓與海¶
内之同志者講求切劘之庶亦少資扵後學不徒¶
生扵聖明之朝然蔽惑既久人是其非其&KR0014;虚心¶
以相聽者鮮矣若執事之徳盛禮恭而與人爲善¶
此誠僕𫠦&KR0133;效其愚者然又邑里隔絶無因握手¶
一叙其爲傾渇又如何可言耶雖然目擊而道存¶
僕見執事之書既已知執事之心雖在千萬里外¶
當有不言而信者謹以新𠜇小書二冊奉求敎正¶
<pb:KR4e0157_SBCK_016-37b>¶
蓋鄙心之𫠦&KR0082;效者亦畧具扵其中矣便間幸示¶
　　與陸清伯(甲申)¶
惟乾之事將申而遂沒痛㢤寃乎不如是無以明¶
區區罪惡之重至扵貽累朋友不如是無以彰諸¶
君之篤扵友道痛㢤寃乎不有諸君在則其身沒¶
之後將莫知𫠦在矣况有爲之衣衾棺殮者乎是¶
則猶可以見惟乾平日爲善之報扵大不幸之中¶
而尚有可幸者存也嗚呼痛哉即&KR0082;爲之一洗自¶
度事𫝑未&KR0014;&KR0205;脫&KR0137;必湏進京&KR0049;到京日再與諸¶
<pb:KR4e0157_SBCK_016-38a>¶
君商議而行之苟遂歸休終湏一舉庶可少泄此¶
痛耳其歸䘮一事托王&KR0022;相為之經理倘有不便¶
湏僕到京圗之未晚也行李倥偬中未暇悉𫠦&KR0082;¶
言千萬心照¶
　　與黄誠甫(甲申)¶
近得宗賢&KR0009;示禮䟽明甚誠甫之議當無不同矣¶
古之君子恭敬樽莭退讓以明禮僕之𫠦望扵二¶
兄者則在此而不在彼也果若是以為斯道之計¶
進扵議禮矣先妻不幸扵前月奄逝方在悲悼中¶
<pb:KR4e0157_SBCK_016-38b>¶
&KR0408;陳子文徃草草布間闊¶
　　二(甲申)¶
别乆極渇一語子莘来備道諸公進修亦殊慰大¶
抵吾人習染已久湏得朋友相夾持離群索居即¶
未免隳惰諸公既同在留都當時時講習為佳也¶
　　三(乙酉)¶
盛价来領手札知有貴恙且喜漸平復矣賤軀自¶
六月暑病然两目&KR0170;蒙两耳蓬蓬㡬成廢人僅存¶
微息旬日前元忠宗賢過此留數日北去山廬卧¶
<pb:KR4e0157_SBCK_016-39a>¶
病期少謝人事而&KR0063;接亦多今復歸卧小閣省愆¶
自訟而已聞有皷枻之興果爾良慰渇望切磋砥¶
礪之益彼此誠不無也¶
　　與黄勉之(乙酉)¶
承&KR0082;刻王信伯遺言中間極有獨得之見非餘儒¶
𫠦及惜其零落既乆後學莫有傳之者因勉之&KR0009;¶
此又知程門有此人也幸甚幸甚中間如論明道¶
伊川䖏似未免尚有執著然就其所到已甚髙明¶
特逺不在㳺楊諸公之下矣中間可省畧者刪去¶
<pb:KR4e0157_SBCK_016-39b>¶
之為佳凡刻古人文字要在𤼵明此學惟簡明切¶
實之為貴若支辭蔓&KR0003;徒亂人耳目者不傳可也¶
髙明以為何如¶
　　復童克剛(乙酉)¶
春&KR0004;枉顧時承以八䇿見示鄙意甚不為然旣而¶
思之皆學術不明之故姑且與克剛講學未暇細¶
論䇿之是非旬日之後學術漸明克剛知見豁然¶
如白日之開雲霧遂翻然悔其&KR0004;志即欲焚棄八¶
䇿以為自此以後誓不復萌此等好髙務外之念¶
<pb:KR4e0157_SBCK_016-40a>¶
矣當時同志諸友無不嘆服克剛以為不憚改過¶
而勇扵&KR0025;善若此人人皆自以為莫及也盛价逺¶
来忽辱長箋巨冊諄諄懇懇意求刪改前䇿將圗¶
復上與臨别丁寕意大相矛盾豈間闊之乆切磋¶
無力遂爾迷誤至此耶易曰君子思不出其位若¶
克剛斯舉乃𫠦謂思出其位矣又曰不易乎世不¶
成乎名遁世無悶憂則違之若克剛斯舉是易乎¶
世而成乎名非遁世無悶憂則違之之謂矣克剛¶
向䖏山林未嘗知有　朝廷事體今日羣司之中¶
<pb:KR4e0157_SBCK_016-40b>¶
縉紳士夫之列其間高明剴切之論經畧康濟之¶
謨何𫠦不有如八䇿中𫠦陳蓋已不知㡬十百人¶
㡬十百上矣寕復有俟扵克剛耶克剛此舉雖亦¶
仁人志士之心然夜光之璧無因而投人亦且按¶
劍而怒况此八䇿者特克剛之敝箒耳亦何保嗇¶
之深而必以投人為㢤若此䇿遂上亦非獨不見¶
施行且將有指摘非訾之者其為克剛之累不小¶
小也克剛亦何苦而汲汲扵為是哉八䇿之中𩔖¶
皆老生常談惟第五䇿扵地方利害頗有相𨵿然¶
<pb:KR4e0157_SBCK_016-41a>¶
亦不過訴状之詞一有司聽之足矣而克剛乃以¶
為致治垂統之一䇿得無以身家之故遂為利害¶
𫠦蔽而未暇深思之耶明者一覽如見肺肝但克¶
剛不自知耳昔者顔子在陋巷簞瓢孔子賢之夫¶
陋巷簞瓢豈遂至扵人不堪憂其間蓋亦必有患¶
害屈抑常情𫠦不&KR0014;當如克剛今日之𫠦&KR0476;際者¶
矣若其時遂以控之扵時君世主&KR2451;&KR2451;屑屑求白¶
扵人豈得復謂之賢乎禹稷昌言扵朝過門不入¶
以有大臣之責也今克剛居顔子陋巷之地而乃¶
<pb:KR4e0157_SBCK_016-41b>¶
冐任禹稷之憂是宗祝而代庖人之割希不傷手¶
矣冊末授受之&KR0003;似未端的此則姑留扵此俟後¶
日再講至扵八䇿㫁㫁不宜復留遂㑹同志諸友¶
共付丙丁為克剛焚此魔障克剛自此但宜收歛¶
精神日以忠信進徳為務黙而成之不言而信不¶
見是而無悶可也¶
　　與鄭啓範侍御(丁亥)¶
某愚不自量痛此學之不講而&KR0060;有志扵𤼵明之¶
自以劣弱思得天下之豪傑相與扶持砥礪庶㡬¶
<pb:KR4e0157_SBCK_016-42a>¶
其&KR0014;有成故毎聞海内之高明特逹忠信而剛毅¶
者即欣慕愛樂不啻骨肉之親以是扵吾啓範雖¶
未及一面之識而心孚神𢍆已如白首之交者亦¶
數年矣毎得封事讀之其間廼有齒及不肖者則¶
又為之赧顔汗背促蹐不安古之君子耻有其名¶
而無其實吾扵啓範惟切磋之是望乃不考其實¶
而過情以譽扵朝異時茍有不稱將使啓範為失¶
言矣如之何而可不肖志雖切扵求學而質本迂¶
狂踈謬招&KR0057;速謗自其𫠦宜近者復聞二三君子¶
<pb:KR4e0157_SBCK_016-42b>¶
以不肖之故相與憤爭力辯扵鑠金銷骨之地至¶
扵衝&KR0289;冐刃而弗顧僕何以當此㢤二三君子之¶
心豈不如青天白日誰得而瑕滓之者顧僕自反¶
亦何敢自謂無愧則不肖之軀將不免爲輕雲薄¶
霧扵二三君子者矣如之何而可病軀&KR0180;放日乆¶
巳成廢人尚可勉強者惟宜山林之下讀書講學¶
而已两廣之任㫁非𫠦堪已具䟽懇辭必不得請¶
恐異日終爲知已之憂也言不&KR0014;謝惟自鞭䇿以¶
期無&KR0018;相知庶以爲報耳¶
<pb:KR4e0157_SBCK_016-43a>¶
　　答方叔賢(丁亥)¶
乆不奉状非敢自外實以憂疾頻仍平生故舊𩔖¶
不敢通問在吾兄誠不當以此例視然廣士之来¶
逰者相踵山中啓䖏時時聞之簡札虚文似有不¶
必然者吾兄當&KR0014;亮之也　聖主聰明不世出諸¶
公既&KR0170;知遇若此安可不一出圗報今日𫠦急惟¶
在培養君徳端其志向扵此有立政不足間人不¶
足謫是謂一正君而&KR0038;定然此非有忠君報&KR0038;之¶
誠其心㫁㫁休休者亦只好議論粉飾扵其外而¶
<pb:KR4e0157_SBCK_016-43b>¶
已矣僕積衰之餘病廢日甚豈復更堪兵甲驅馳¶
之勞况䜛搆未息又可復出而冐為之乎懇辭䟽¶
下望與扶持得具養疴林下稍俟痊復出而圗報¶
非晚也¶
　　二(丁亥)¶
昨見邸報知西樵兀崖皆有舉賢之䟽此誠士君¶
子立朝之盛節若干年無此事矣深用嘆服但與¶
名其間却有一二未暁者此恐鄙人淺陋未&KR0014;知¶
人之故然此乃天下治亂盛衰𫠦繫君子小人進¶
<pb:KR4e0157_SBCK_016-44a>¶
退存亡之機不可以不慎也此事譬之養𧖟但&KR0462;¶
一爛𧖟扵其中則一筐好𧖟盡為𫠦壊矣凡薦賢¶
扵朝與自已用人又自不同自已用人權度在我¶
故雖小人而有才者亦可以器使若以賢才薦之¶
扵朝則評品一定便如白黒其間舎短録長之意¶
若非明言誰復知之小人之才豈無可用如砒硫¶
芒硝皆有攻毒破壅之功但混扵參苓耆术之間¶
而進之養生之人萬一用之不精鮮有不誤者矣¶
僕非不樂二公有此盛舉正恐異日&KR0137;為此舉之¶
<pb:KR4e0157_SBCK_016-44b>¶
累故輒叨叨當不以為罪也思田事貴鄉徃来人¶
當&KR0014;道其詳俗諺𫠦謂生事事生此𩔖是矣今其¶
事體既已壊盡&KR0082;以無事䖏之要已不&KR0014;只求减¶
省一分則地方亦可减省一分勞攘耳鄙見畧具¶
奏内深知大拂喜事者之心然欲殺數千無罪之¶
人以其求一已之功仁者之𫠦不忍也齎奏人去¶
凡百望指示之舟次草草未盡鄙懐千萬鑒恕¶
　　與黄宗賢(丁亥)¶
僕多病積衰潮熱痰𠻳日甚一日皆吾兄所自知¶
<pb:KR4e0157_SBCK_016-45a>¶
豈復&KR0014;堪戎馬之役者况䜛搆未息而徃年江西¶
&KR0025;義將士至今查勘未已徃徃廢業傾家身死牢¶
獄言之實為痛心又何面目見之今若不量可否¶
冐昧輕出非獨精力决不&KR0014;支極其事𫝑正如無¶
舵之舟乗飄風而泛海終將何所止泊乎在諸公¶
亦不得不為多病之人一慮此也懇辭䟽下望相¶
扶持終得養疴林下是幸席元山䘮已還蜀否前¶
者奠辭想巳轉逹天不愸遺此痛何極數日間唐¶
生自黄巖歸知宅上安好世恭書来備道佳子弟¶
<pb:KR4e0157_SBCK_016-45b>¶
悉知向方可喜間附知之¶
　　二(丁亥)¶
得書知别後動定且知世事之難為人情之難測¶
有若此者徒増慨嘆而巳朽才病廢百念俱息忽¶
承重&KR0009;豈復&KR0014;堪若懇辭不𫉬自此將為知巳之¶
憂矣柰何柰何江西功次固不足道但已八年餘¶
矣尚爾查勘未息致使効忠赴義之士廢産失業¶
身死道途縦使江西之功盡出冐濫獨不可比扵¶
留都湖浙之賞乎此事終湏一白但今日言之又¶
<pb:KR4e0157_SBCK_016-46a>¶
若有挾而要者柰何柰何木翁旬日間亦且啓行¶
矣此老慎黙簡重當出流軰但精力則向衰若如¶
兀崖之論欲使之破長格以用財不顧天下之毀¶
譽榮辱以力主&KR0038;議則恐𫝑有𫠦未&KR0014;盡行耳因¶
論偶及幸自知之東南小蠢特瘡疥之疾群僚百¶
司各懐䜛嫉黨比之心此則腹心之禍大為可憂¶
者近見二三士夫之論始知前此諸公之心尚未¶
平貼姑待釁耳一二當事之老亦未見有同寅恊¶
恭之誠間聞有口&KR0025;面䛕者退省其&KR0059;多若讐&KR0311;¶
<pb:KR4e0157_SBCK_016-46b>¶
病廢之人愛莫為助&KR0060;為諸公危之不知若何而¶
可以善其後此亦不可不早慮也兵部差官還病¶
筆草草附此西樵兀崖皆不及别簡望同致意近¶
聞諸公似有徳色傲容者果爾將重失天下善𩔖¶
之心矣相見間可𨼆言及之¶
　　三(丁亥)¶
近得邸報及親友書聞知石龍之扵區區乃無𫠦¶
不用其極若此而西樵兀崖諸公愛厚勤拳亦復¶
有加無已深用悚懼嗟乎今求朝廷之上信其有¶
<pb:KR4e0157_SBCK_016-47a>¶
事君之忠憂世之切當事之勇用心之公若諸公¶
者復何人㢤若之何而不足悲也諸公既為此一¶
大事出世則其事亦不得不然但扵不肖則似猶¶
有溺愛過情者異日恐終不免為諸公知人之累¶
耳悚懼悚懼思田之事本亦無大緊要只為&KR0025;前¶
張皇太過後来遂不可輕易收拾𫠦謂天下本無¶
事在人自擾之耳其畧巳具奏詞今徃一通必得¶
朝廷如奏中𫠦請則地方庶可以圗乆安不然反¶
覆未可知也賤軀患咳原自南贛蒸暑中得来今¶
<pb:KR4e0157_SBCK_016-47b>¶
地益南氣𩔖感觸咳𤼵益甚恐竟成痼疾不復可¶
藥地方之事苟幸塞責山林田野則惟其宜矣他¶
尚何&KR0003;㢤西樵兀崖家事極為時軰𫠦擠排殊可¶
駭嘆此亦皆由學術不明近来士夫專以客氣相¶
尚凡𫠦毁譽不惟其是惟其多且勝者是附是和¶
是以至此近日来接見者畧巳一講巳覺豁然有¶
省𤼵䖏自後此等意思亦當漸消除京師近来事¶
體如何君子道長則小人道消疾病既除則元氣¶
亦當自復但欲除疾病而攻治太厲則亦&KR0085;以耗¶
<pb:KR4e0157_SBCK_016-48a>¶
其元氣藥石之施亦不可不以漸也木翁邃老相¶
與如何&KR0014;不孤海内之望否亦在諸公相與調和¶
此如行舟若把舵不定而東撑西曵亦何以致逺¶
渉險今日之事正湏同舟共濟耳齎本人去凡百¶
望指示¶
　　四(戌子)¶
两廣大𫝑罷敝巳極非得誠扵為　&KR0038;為民強力¶
有為者為之數年未可以責効也思田之患則幸¶
巳平靖其間三五大巢乆為廣西諸賊之根株淵¶
<pb:KR4e0157_SBCK_016-48b>¶
藪者亦已用計剿平就今日乆困積寃之民言之¶
亦可謂之太平無事矣病軀咳患日増平生極畏¶
炎暑今又深入炎毒之鄉遍身皆𤼵腫毒旦夕動¶
&KR0130;且有不&KR0014;若廵撫官再&KR0049;旬月不至亦只得且¶
為歸休之圗待罪扵南贛之間耳　聖天子在上¶
賢公卿在朝真𫠦謂明良相遇千載一時鄙人世¶
受　&KR0038;恩&KR0025;大臣之末固非果扵忘世者平生亦¶
不喜為尚節求名之事何忍&KR0205;言歸乎自度病𫝑¶
非還故土就舊醫决將日甚一日難復療治不得¶
<pb:KR4e0157_SBCK_016-49a>¶
不然耳静庵東羅見山西樵兀崖諸公聞京中方¶
嚴書禁故不敢奉啓諸公既當事且湏持之以鎮¶
定乆逺今一旦名位俱極固非諸公之得已是廼¶
聖天子崇徳任賢更化善治非常之舉諸公當之¶
亦誠無媿但貴不期驕滿不期溢賢者充養有素¶
何俟人言更湏警惕朝夕謙虚自居其𫠦以感恩¶
報徳者不必務速効求近功要在誠心實意為乆¶
逺之圗庶不&KR0018;　聖天子今日之舉而亦不&KR0018;諸¶
公今日之出矣僕扵諸公誠有道義骨肉之愛故¶
<pb:KR4e0157_SBCK_016-49b>¶
不覺及此㑹間幸轉致之¶
　　五(戊子)¶
前齎奏去曾具白區區心事不審已&KR0014;遂𫠦&KR0133;否¶
自入廣来精神頓衰雖因病患侵凌水土不服要¶
亦中年以後之人其𫝑亦自然至此以是懐歸之¶
念日切誠恐坐廢日月上無益扵　&KR0038;家下無以¶
𤼵明此學竟成虚度此生耳柰何柰何春&KR0004;思田¶
之議悉&KR0170;　朝廷裁&KR0098;遂活數萬生靈近者八寨¶
㫁藤之役實以一方𡍼炭既極不得巳而為救焚¶
<pb:KR4e0157_SBCK_016-50a>¶
之舉乃不意遂𫉬平靖此非有諸公相與恊賛力¶
主扵内何由而致是乎書去各致此感謝之&KR0059;相¶
見時更望一申其懇懇廵撫官乆未見推僕非厭¶
外而希内者實&KR0082;早還郷里耳恐病𫝑日深歸之¶
不及一生未了心事石龍其&KR0014;為我恝然乎身在¶
而後道可弘皮之不存毛將焉附諸公不敢輙以¶
此意奉告至扵西樵當亦&KR0014;諒扵是矣&KR0154;亦相與¶
曲成之地方䖏置數事附進自度已不&KR0014;了此倘¶
遂&KR0098;行亦所謂盡心焉耳已舟次伏枕草草不盡¶
<pb:KR4e0157_SBCK_016-50b>¶
所懐¶
　　答見山冢宰(丁亥)¶
向齎本人去曾奉短札計已逹左右矣朽才病廢¶
寧堪重托懇辭之䟽必湏　朝廷憐准與其他日¶
&KR0170;顚覆之戮孰若今日以是𫉬罪乎東南小夷何¶
足以動煩　朝廷若此致有今日皆由憤激𫠦成¶
以　主上聖明徳威所&KR0013;指日自將平定但廟堂¶
之上至今未有同寅恊恭之風此則殊爲可憂者¶
耳不知諸公竟何以感化而斡旋之大抵䜛邪不¶
<pb:KR4e0157_SBCK_016-51a>¶
逺則賢士君子㫁不&KR0014;安其位以有為扵時自昔¶
當事諸公亦豈盡不知進賢而去不肖之為美顧¶
其平日本無忠君愛國之誠不免阿時附俗以苟¶
目前之譽卒之恱䛕信䜛終扵蔽賢病&KR0038;而巳矣¶
来官守催力遣數四始肯還病筆草草未盡傾企¶
　　與霍兀崖宫端(丁亥)¶
徃&KR0010;曾辱大禮議見示時方在哀疚心善其&KR0003;而¶
不敢奉復既而元山亦有示使者必求復書草草¶
作答意以𫠦論良是而典禮已成當事者未必&KR0014;¶
<pb:KR4e0157_SBCK_016-51b>¶
改言之徒益紛爭不若姑相與講明扵下俟信&KR0025;¶
者衆然後圗之其後議論既興身居有言不信之¶
地不敢公言扵朝然士夫之問及者亦時時為之¶
辨析期在委曲調停漸求挽復卒亦不&KR0014;有益也¶
後来頼諸公明目張膽已申其義然如倒倉滌胃¶
積&KR0782;𪧐痰雖亦快然一去而病𫝑亦甚危矣今日¶
急務惟在扶養元氣諸公必有回陽奪化之妙矣¶
僕衰病陋劣何足以與扵斯耶數年来頻罹疾搆¶
痰𠻳潮熱日益尫羸僅存喘息無復人間意矣乃¶
<pb:KR4e0157_SBCK_016-52a>¶
者忽承两廣之推豈獨任非其才是蓋責以其力¶
之𫠦必不&KR0014;支將以用之而實以斃之也懇辭䟽¶
下望相與扶持曲成使得就醫林下幸而痊復量¶
力圗報尚有時也¶
　　答潘直卿(丁亥)¶
逺承遣問情意藹切兼復奨與過分僕何以得此¶
㢤僕何以當此㢤媿悚媿悚病廢日乆習成懶放¶
雖問水尋山漸亦倦興况茲軍旅之役豈其精力¶
𫠦復&KR0014;堪已具䟽懇辭必湏得請始可免扵後悔¶
<pb:KR4e0157_SBCK_016-52b>¶
不然將不免爲知已之憂矣柰何柰何寧潘之役¶
湖浙及留都之有功者皆已陞賞獨江西功次今¶
已六七年矣尚爾查勘未息今復&KR0082;使之荷戈&KR0025;¶
役僕將何辭以出號令亦何面目見之賞罰&KR0038;之¶
大典今乃用之以快恩&KR0311;若此僕一人不足惜其¶
如&KR0038;事何連年乆分廢棄此等事不復掛之齒牙¶
今疼痛切身不覺呻吟之𤼵不知畢竟何如而可¶
耳知子文道長尚未至且不作書見時望致意¶
　　寄翟石門閣老(戊子)¶
<pb:KR4e0157_SBCK_016-53a>¶
思田之議悉&KR0170;裁&KR0098;遂活一方數萬之生靈近者¶
八寨㫁藤之役實以生民𡍼炭旣極不得已而為¶
之救焚之舉乃不意遂𫉬平靖此非有魏公力主¶
扵朝則金城之議無因而定非有裴公賛决扵内¶
則淮蔡之績何由而成今日之事敢忘其𫠦由来¶
乎齎奏人去輒申感謝之誠并附起居之敬但惟¶
六月徂征衝冐瘴疫將士危險頗異他時稍得沾¶
濡亦少慰其勤苦耳䖏置地方數事附進得&KR0170;賛¶
&KR0098;&KR0057;為萬幸舟中伏枕莫既下懐伏祈鑒亮¶
<pb:KR4e0157_SBCK_016-53b>¶
　　&KR0009;何燕泉(戊子)¶
某乆卧山中習成懶僻平生故舊音問皆踈遥聞¶
執事養髙歸郴越東楚西何因一話煙水之涯徒¶
切瞻望而已去&KR0010;復以兵革之役扶病強出殊乖¶
始願正如野麋入市投足揺首皆成駭觸忽枉箋¶
敎兼辱佳章捧誦洒然蓋安石東山之髙靖節柴¶
桑之興執事兼而有之矣仰嘆可知地方事茍幸¶
平靖伏枕巳踰月旬日後亦且具䟽乞還果遂𫠦¶
圗雖不𫉬握手林泉然郴嶺之下稽山之麓聊復¶
<pb:KR4e0157_SBCK_016-54a>¶
同此悠悠之懐也使来值湖兵正還兼有計䖏地¶
方之奏冗冗乃爾乆稽又未&KR0014;細請臨&KR0083;惘然伏¶
冀照亮不具¶
<pb:KR4e0157_SBCK_016-54b>¶
¶
王文成公全書卷之二十一終¶
