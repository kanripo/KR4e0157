# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:21.439753
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0433-010王文成公全書別錄-卷第十.
<pb:KR4e0157_SBCK_005-1a>¶
王文成公全書卷之十¶
　　别録(二/奏䟽)¶
　　議夾剿兵糧䟽(正徳十二年/七月&KR0004;五日)¶
准兵部咨該本部題職方清吏司案呈奉本部送¶
兵科抄出巡撫湖廣地方兼賛理軍務都察院右¶
副都御史秦金題稱㑹同巡按御史王度督同都¶
布按三司掌印署都指揮僉事文㳟左布政使周¶
季鳳副使惲巍等議照湖廣郴桂等䖏所屬地方¶
與廣東樂昌江西上猶等䖏縣猺賊宻爾聮絡彼¶
<pb:KR4e0157_SBCK_005-1b>¶
䖏有名賊首龔福全髙仲仁李斌龎文亮藍友貴¶
等素恃巢穴險固聚衆行刼先年用兵征剿各賊¶
漏殄未除遂致禍延今日臣等仰體　皇上好生¶
之心設法撫䖏冀圖靖安以成止戈之武柰犬羊¶
之性變詐不同豺狼之心貪噬無厭陽雖聼招隂¶
實肆毒今乃攻打縣堡虜官殺人窮&KR0495;極惡神人¶
共憤雖經各官兵擒斬數輩稍懼歸巢緣其種&KR0124;¶
繁多出沒尚未可料若非三省合兵大彰　天討¶
惡孽終不殄除&KR0416;宇何由寍謐所㩀各官會呈乞¶
<pb:KR4e0157_SBCK_005-2a>¶
要大舉臣等再三籌議非敢輕啓兵端但審時度¶
&KR0020;誠有不容巳者況彼巢峒既多賊黨亦衆東追¶
西&KR0481;此出彼藏必湏調發本省土漢官軍民兵殺¶
手人等共三萬貟名分立哨道刻期進剿其兩廣¶
南贛仍湏各調官軍狼兵把截夾攻恊濟大事臣¶
等計算兵糧重大區䖏艱難抑且本省兵荒相&KR0071;¶
財力匱乏前項合用錢糧預湏計䖏今将應調土¶
漢官軍數目供給糧餉事宜及戰攻方界開坐具¶
奏該本部覆稱閫外兵權貴在專委征伐事宜切¶
<pb:KR4e0157_SBCK_005-2b>¶
忌遥制今郴桂猺賊為害日熾既該湖廣鎮廵三¶
司官會議兵不可已要行尅期進剿　朝廷若復¶
猶預不决徃返會議必致誤事但七月進兵天氣¶
尚炎况今五月将中三省約會期限太迫再請¶
&KR0217;兩廣&KR0291;督等官左都御史陳金等及請　&KR0217;廵¶
撫南贛左僉都御史王守仁各照議定事理欽遵¶
㑹合行事不許違期失誤及改擬九月中取齊進¶
兵庶三省路逺不誤約會本年五月十一日少保¶
兼　太子太保本部尚書王瓊等具題奉　欽依¶
<pb:KR4e0157_SBCK_005-3a>¶
備咨到臣除欽遵外卷查先㩀江西嶺北道副使¶
楊璋及湖廣郴桂兵備副使陳璧并廣東韶州府¶
各呈申前事臣&KR0153;㸔得前賊惡貫已盈神怒人怨¶
天討在所必加但近年以来江西有桃源之役瘡¶
痍甫起福建有汀漳之㓂軍旅未旋府江之師方¶
集於兩廣偏橋之討未息於湖湘若復&KR0071;以大兵¶
惟恐民不堪命合無申明賞罰容臣等徐為之圖¶
惟復約㑹三省並舉夾攻已經開陳兩端具本上¶
請去後今准前因則巡撫湖廣右副都御史秦金¶
<pb:KR4e0157_SBCK_005-3b>¶
所題夾攻事理既奉有　成命矣臣謹将南贛二¶
府議䖏兵糧事宜開坐縁係地方&KR0131;急賊情事理¶
為此具本請　㫖¶
　計開¶
　一南安府所屬大&KR0067;南康上猶三縣各有賊巢¶
　聮絡盤㩀有衆數千西接湖廣桂陽等縣南接¶
　廣東韶州府樂昌等縣三省夾攻必湏湖廣自¶
　桂陽桂東等䖏進廣東自樂昌縣進在南安者¶
　必湏三縣地方並進贛州府所屬惟龍南縣賊¶
<pb:KR4e0157_SBCK_005-4a>¶
　巢與廣東惠州府龍川縣浰頭接境浰頭係大¶
　賊池大&KR0066;等巢穴有衆數千比之他賊&KR0020;尤猖¶
　獗前此二次夾攻俱&KR0013;漏網龍南雖有賊徒數¶
　夥除之稍易但其&KR0029;籍浰頭兵力以為聲援攻¶
　之則奔入浰頭兵退則復出為害必湏廣東兵¶
　自龍川進贛州兵自龍南進庶可使無奔潰¶
　一上猶去龍南㡬四百里兩䖏進兵必湏一時¶
　並舉庶無驚潰之患大約計之亦湏用兵一萬¶
　二千名今擬調南康上猶二縣機兵打手一千¶
<pb:KR4e0157_SBCK_005-4b>¶
　二百名大&KR0067;縣機兵打手一千二百名贛州府¶
　所屬除石城縣外寍都信豊二縣機兵打手各¶
　一千名其餘七縣機兵打手三千名龍泉縣機¶
　兵打手一千名安逺縣招安義民葉芳老人梅¶
　南春等龍南縣招安新民王受謝&KR0207;等兵共二¶
　千名汀州府上杭縣打手一千名潮州府程鄉¶
　縣打手一千名共輳一萬二千之數但廣湖兩¶
　省之兵皆狼土精悍賊所素畏&KR0020;必偏奔江西¶
　江西之兵最為怯懦望賊而潰乃其素習今所¶
<pb:KR4e0157_SBCK_005-5a>¶
　擬調皆新習未練若使嚴以軍法䖏治庶㡬人¶
　心齊一事功可成¶
　一兵一萬二千餘名毎名日給米三升一日該¶
　米三百七十餘石間日折支銀一分五&KR0117;一日¶
　該銀一百八十餘兩以六箇月爲率約用米三¶
　萬三十餘石用銀二萬餘兩領哨統兵旗牌等¶
　官并使客合用廪給及賞功犒勞牛酒銀牌花¶
　紅魚鹽火藥等費約用銀二萬餘兩通前二項¶
　約共用銀五萬兩二府啇稅銀兩集兵以来日¶
<pb:KR4e0157_SBCK_005-5b>¶
　有所費見存銀止有四千餘兩二府并贛縣大¶
　庾南康上猶四縣積穀約計有七八萬石但貯¶
　積年乆恐舂米不及其數見在前銀不足支用¶
　就欲别項區䖏但恐緩不及事查得江西布政¶
　司并各府縣别無蓄積止有該觧南京折糧銀¶
　兩貯庫未觧并一應&KR0083;米&KR0141;罰銀兩合無行廵¶
　撫江西都御史孫燧轉行布政司并行各府照¶
　數借給應用候事寍之日或将以後抽掣啇稅¶
　或開中鹽引另爲計䖏奏請&KR0024;還庶克有濟¶
<pb:KR4e0157_SBCK_005-6a>¶
　一合用本省巡按御史隨軍紀功管理錢糧及¶
　統兵領哨官貟除本省三司分守分巡兵備守¶
　備并南贛二府官貟臨時定委外訪得九江府¶
　知府汪賴吉安府知府伍文定汀州府知府唐¶
　淳惠州府知府陳祥俱各才識練逹程鄉縣知¶
　縣張戬撫州府東鄉縣知縣黄堂建昌府新城¶
　縣知縣黄文鸑&KR0061;州府萍鄉縣知縣髙桂吉安¶
　府龍泉縣知縣陳允諧俱有才名俱各堪以領¶
　兵&KR0049;　命下之日聼臣等取用臣等竊照師期¶
<pb:KR4e0157_SBCK_005-6b>¶
　已迫自今七月上旬至九月中旬僅餘兩月中¶
　間合用前項錢糧噐仗及擬調兵快應委官員¶
　之&KR0011;悉皆百未有措又事干各省道途相去近¶
　者半月逺者月餘萬一各官之中違抗推託不¶
　肯遵依約束臨期誤事罪將安歸乞照湖廣廵¶
　撫都御史秦金所奏該部題准事理各官之中¶
　敢有抗違失誤者許臣等即以軍法從事庶㡬¶
　警懼事可易集¶
　　南贛擒斬功次䟽(十二年七/月&KR0004;五日)¶
<pb:KR4e0157_SBCK_005-7a>¶
據江西按察司整飭兵備帶管分巡嶺北道副使¶
楊璋呈據統兵等官南安府知府季斆呈觧生擒¶
大賊首一名陳曰&KR0014;從賊林杲等二十七名斬&KR0023;¶
首級十六顆俘&KR0023;賊屬男女十三口及馬牛等物¶
并開稱搗過禾沙坑船坑石圳上龍狐狸朱雀黄¶
石等賊巢七䖏燒死賊徒不計其數并房屋禾倉¶
三百餘間南康縣縣丞舒富呈觧生擒大賊首一¶
名鍾明貴從賊曾&KR0014;志等二十一名斬&KR0023;首級四¶
十五顆殺死未取首賊一百一十七名俘&KR0023;賊屬¶
<pb:KR4e0157_SBCK_005-7b>¶
男女一十六名口及牛馬驢等物并開稱搗過石¶
路坑白水峒杞州坑旱坑茶潭竹&KR0309;皮&KR0129;樟木坑¶
等賊巢八䖏焼死賊徒三百四十六名并焼毀房¶
屋禾倉四百七十餘間贛縣義官蕭&KR0067;呈觧生擒¶
大賊首一名唐洪從賊蒲仁祥等六名斬&KR0023;首級¶
并射死賊從一百三十八名燒毀賊巢房屋禾倉¶
一百二十間及俘&KR0023;牛羊器械等物并開&KR0091;搗過¶
長龍鷄湖楊梅新溪等䖏賊巢四䖏各縁由到道¶
隨據統兵官員并鄉導人等各呈稱自本年正月¶
<pb:KR4e0157_SBCK_005-8a>¶
蒙本院撫臨以来募兵練卒各賊探知消息將家¶
屬婦女什物俱各&KR0009;屯山寨林木茂宻之䖏其各¶
精壯賊徒晝則下山耕作夜則各遯山寨依奉本¶
院方畧於六月二十日子時各哨尅期進剿每巢¶
止有二三十人或四五十人㸔守巢穴見兵舉火¶
&KR0108;撃俱各驚潰間有射傷藥弩即時身死墜於深¶
巖及據縣丞舒富義官蕭&KR0067;各回呈止有上猶縣¶
白水峒石路坑二巢南康縣鷄湖一巢險峻巢内¶
賊屬頗多&KR0013;兵四靣放火進攻賊無出路燒死數¶
<pb:KR4e0157_SBCK_005-8b>¶
多天明㸔視止存骸骨頭靣燒毀莫辨以此難取¶
首級等因案照先為&KR0131;急賊情事據上猶縣申稱¶
四月間&KR0013;輋巢賊徒不時虜掠耕牛人口請兵追¶
剿鄉民稍得蒔挿今早榖將登又聞各巢修整戰¶
具出刼乞為防遏庶得收割聊生等因并㩀縣丞¶
舒富及南安府呈大&KR0067;縣申同前事該本道查得¶
上猶縣隣近巢穴則有旱坑茶潭杞州坑樟木坑¶
石路坑白水峒竹潭川㘭隂木潭等巢南安縣則¶
有長龍鷄湖楊梅新溪等巢大&KR0067;縣則有狐狸坑¶
<pb:KR4e0157_SBCK_005-9a>¶
船坑禾沙坑石圳上龍朱雀黄石坑等巢多則三¶
五百名少則七八十名合無將本院選集之兵委¶
官統領分投剿遏等因已經呈奉本院批㸔得各¶
賊名號日漸僣擬惡毒日加縦肆若果遂其奸謀¶
得以乗虚入廣其為患害&KR0028;繋匪輕除宻行南韶¶
等府分兵防截外仰該道即便部勒諸軍定哨分¶
委仍宻召各巢附近&KR0013;害知因之人堪為郷導者¶
前来分引各兵出城之時不得張&KR0045;今正當換班¶
之月就令俱以下班為名晝伏夜行尅期各至分¶
<pb:KR4e0157_SBCK_005-9b>¶
地掩賊不備同時舉事分領各官務要嚴宻&KR0108;勇¶
竭忠以副委託如或推奸誤事及軍士之中敢有¶
後期退縮者悉以軍法從事决不&KR0127;貸該道亦要¶
親帥重兵隨後&KR0071;進宻屯賊巢要害䖏所相機接¶
應以防不測一應機宜務湏慎宻周悉仍要嚴緝¶
各兵所&KR0023;真正賊徒不許濫加良善等因遵奉統¶
領各兵刻期進剿及加謹防遏今㩀復呈前因通¶
查得各哨共計生擒大賊首三名首從賊徒五十¶
四名斬&KR0023;首級六十八顆殺死射死賊徒二百四¶
<pb:KR4e0157_SBCK_005-10a>¶
十餘名燒死賊徒二百餘名搗過巢穴一十九䖏¶
燒毀房屋禾倉八百九十餘間俘&KR0023;賊屬男女二¶
十九名口水黄牛馬騾羊一百四十四頭匹隻所¶
據各該領兵等官所報擒斬之賊數固不多而巢¶
穴已空無可捿身積聚已焚無可仰給就使屯集¶
横水桶岡大巢將来人多食少大舉夾攻為力已¶
易等因轉呈到臣卷查先㩀副使楊璋呈稱㩀南¶
安府并上猶等縣及縣丞舒富各呈申訪得大賊¶
首謝志&KR0226;號征南王紏率大賊首鍾明貴蕭規模¶
<pb:KR4e0157_SBCK_005-10b>¶
陳曰䏻唐洪劉允昌等約㑹樂昌髙快馬等大修¶
戰具并造吕公車&KR0082;先将南康縣打破聞知廣東¶
官兵盡調征勦府江就行乗虚入廣等因已經批¶
仰該道部勒諸軍酌量賊巢強弱派定哨分選委¶
謀勇屬官統兵宻召知因向導引領晝伏夜行刻¶
定於六月二十日子時入各賊巢同時舉火併力¶
&KR0108;擊務使噍&KR0124;無遺去後今㩀前因覆勘得前項¶
賊巢委果蕩平殆盡蓄積委果焚燬無遺&KR0023;功觧¶
報雖少殺傷燒死實多猖熾之&KR0020;少摧不&KR0100;之謀¶
<pb:KR4e0157_SBCK_005-11a>¶
暫阻居民得以秋&KR0023;地方亦為一寍此皆遵依兵¶
部申明律例事理仰仗　天威官兵用命之所致¶
非臣之知謀所&KR0014;及也臣惟南贛之兵素不練養¶
見賊而奔則其常態今各官乃&KR0014;夜入賊巢&KR0108;勇¶
追擊在他所未為可異之功於南贛則實創見之¶
事及照副使楊璋區畫賛理比於各官勞勩尤多¶
今夾攻在邇伏乞　皇上特加勸賞以作興勇敢¶
之風庶㡬日後大舉臣等得以激勵人心除将&KR0023;¶
功人員量加犒賞生擒賊徒&KR0101;&KR0049;審决首級梟示¶
<pb:KR4e0157_SBCK_005-11b>¶
俘&KR0023;賊屬領養牛馬賞兵有功人員查審的&KR0192;造¶
冊奏繳外縁係斬&KR0023;功次事理為此具本題　知¶
　　議夾剿方畧䟽(十二年九/月十五日)¶
㩀江西嶺北道副使楊璋呈奉臣案驗准兵部咨¶
該廵撫湖廣都御史秦金題為&KR0131;急賊情事備行¶
計䖏兵糧約㑹三省將上猶縣等䖏賊巢尅期九¶
月中進剿等因遵依隨將本道兵糧事宜計呈本¶
院轉逹奏　聞定奪外隨據南安府上猶大&KR0067;等¶
縣申稱各縣鄉民早穀將登各巢輋賊修整戰具¶
<pb:KR4e0157_SBCK_005-12a>¶
要行出刼并據南康縣縣丞舒富呈訪得大賊首¶
謝志&KR0226;號征南王紏率桶岡等巢賊首鍾明貴等¶
約㑹廣東大賊首髙快馬等大修戰具并吕公車¶
&KR0082;要先將南康縣打破聞知廣東官兵盡調府江¶
就行乗虚入廣流刼乞要早為撲剿等因已經呈¶
䝉本院宻受方畧行委知府季斆縣丞舒富等領¶
兵分剿共生擒大賊首陳曰&KR0014;等三名首從賊徒¶
五十四名斬&KR0023;賊首級六十八顆殺死射死賊徒¶
二百四十餘名燒死賊徒二百餘名搗過巢穴一¶
<pb:KR4e0157_SBCK_005-12b>¶
十九䖏燒燬房屋禾倉八百九十餘間俘&KR0023;賊屬¶
二十九名口水黄牛馬羊騾一百四十四頭匹通¶
經呈報又&KR0041;本院慮賊必將乗間復出行委知府¶
季斆指揮来春等統兵屯南安指揮姚璽縣丞舒¶
富統兵屯上猶指揮謝昶千户林節統兵屯南康¶
各於要害去䖏徃来防剿至七月二十五日賊首¶
謝志&KR0226;果復統衆一千五百餘徒攻打南安府城¶
各官督兵迎敵生擒賊犯楊鑾等七名斬&KR0023;首級¶
四十五顆賊衆大敗而去八月二十五日賊首謝¶
<pb:KR4e0157_SBCK_005-13a>¶
志&KR0226;又統領二千餘徒復来攻打南安府城各官¶
督兵迎敵生擒賊犯龍正等四十二名斬&KR0023;首級¶
一百五十七顆賊又大敗而去即今賊&KR0020;少挫若¶
乗此機㑹直搗其巢旬月之間可期掃蕩但聞湖¶
廣之兵既已齊集而廣東因府江班師未乆復調¶
狼兵未有定期謹按地圖江西之南安有上猶大¶
&KR0067;桶岡等䖏賊巢與湖廣桂東桂陽接境夾攻之¶
舉止該江西與湖廣㑹合而廣東止于仁化縣要¶
害把截夾攻不與焉贛州之龍南有浰頭賊巢與¶
<pb:KR4e0157_SBCK_005-13b>¶
廣東龍川接境夾攻之舉止該江西與廣東會合¶
而湖廣不與焉廣東樂昌乳源賊巢與湖廣宜章¶
縣接境惠州賊巢與湖廣臨武縣接境仁化縣賊¶
巢與湖廣桂陽縣接境夾攻之舉止該湖廣廣東¶
二省㑹合而江西止於大&KR0067;縣要害把截夾攻不¶
與焉名雖三省大舉其實自有先後舉動次第不¶
相妨礙若不此之察必欲通待三省之兵齊集然¶
後進剿則老師廢財為害匪細合將前項事宜約¶
㑹二省以次漸舉庶兵力不竭糧餉可省等因㩀¶
<pb:KR4e0157_SBCK_005-14a>¶
呈到臣㸔得三省夾攻必湏彼此尅期定日同時¶
並舉斯乃事體之常然兵無定&KR0020;謀貴從時苟&KR0020;¶
或因地而異便則事宜量力以乗機三省賊巢連¶
絡千里雖聲&KR0020;相因而其間亦自有種&KR0011;之分界¶
限之隔利則爭趨患不相顧乃其性習誠使三省¶
之兵皆巳齊備㑹約並進夫豈不善但今廣東狼¶
兵方自府江班師而歸&KR0082;復調集恐非旬月所䏻¶
兩省之兵既集乆䪺而不進賊必驚疑愈生其奸¶
悍者奔突黠者潜迯老師費財意外之虞乗間而¶
<pb:KR4e0157_SBCK_005-14b>¶
起雖有智者難善其後誠使先合湖廣江西之兵¶
併力而舉上猶諸賊建事之畢廣東之兵亦且集¶
矣則又合湖廣廣東之兵併力而舉樂昌諸䖏逮¶
事之畢江西之兵又得以少息矣則又合廣東江¶
西之兵併力而舉龍川方其併力於上猶則姑遣¶
人佯撫樂昌諸賊以安其心彼見廣東既未有備¶
而湖廣之兵又不及已苟幸旦夕之生必不敢越¶
界以援上猶及夫上猶既舉而湖廣移兵以合廣¶
東則樂昌諸賊其&KR0020;已&KR0012;二省兵力益專其舉之¶
<pb:KR4e0157_SBCK_005-15a>¶
益易當是之時龍川賊巢相去遼絶自以為風馬¶
牛不相及彼見江西之兵又撤意必不疑班師之¶
日出其不意回軍合擊蔑有不濟者矣臣竊以為¶
因地之宜先後合擊之便除臣遵照兵部咨来題¶
奉　欽依會兵征勦亦聼隨宜㑹議施行事理已¶
將前項事宜移咨廣東湖廣&KR0291;督巡撫等官知㑹¶
一靣相機行事外縁係地方&KR0131;急賊情事理為此¶
具本題　知¶
　　換　&KR0217;謝　恩䟽(十二年九/月十五日)¶
<pb:KR4e0157_SBCK_005-15b>¶
近准兵部咨為申明賞罰以勵人心事該臣奏該¶
本部覆題節奉　聖㫖是王守仁着提督南贛汀¶
漳等䖏軍務換&KR0217;與他欽此備咨到臣本年九月¶
十一日節該欽奉　勅諭江西南安贛州地方與¶
福建汀漳二府廣東南韶潮惠四府及湖廣郴州¶
桂陽縣壤地相接山嶺相連其間盗賊不時生發¶
東追則西&KR0481;南捕則北奔盖因地分各省事無統¶
屬彼此推調難為䖏置先年嘗設有都御史一員¶
巡撫前項地方就令督剿盗賊但責任不專&KR0124;多¶
<pb:KR4e0157_SBCK_005-16a>¶
因循苟且不䏻申明賞罰以勵人心致令盗賊滋¶
多地方受禍今因所奏及該部覆奏事理特改命¶
爾提督軍務撫安軍民修理城池禁革奸&KR0102;一應¶
軍馬錢糧事宜俱聼便宜區畫以足軍餉但有盗¶
賊生&KR0036;即便設法調兵剿殺不許踵襲舊&KR0102;招撫¶
蒙蔽重為民患其管領兵快人等官員不問文職¶
武職若在軍前違期并逗遛退縮者俱聼軍法從¶
事生擒盗賊鞫問明白亦聼就行斬首示衆斬&KR0023;¶
賊級行令各該兵備守巡官即時紀驗明白備行¶
<pb:KR4e0157_SBCK_005-16b>¶
江西按察司造冊奏繳查照陞賞激勧欽此俱欽¶
遵外竊念臣以凡庸繆膺重&KR0009;思逃罪責深求禍¶
源始知盗賊之日熾由於招撫之太濫招撫之太¶
濫由於兵力之不足兵力之不足由於賞罰之不¶
明輙敢忘其僣妄為　陛下一陳其梗㮣其實言¶
不量力請非其分方虞戮辱之及　陛下特採該¶
部之議不惟不加咎謫而又悉與施行不惟悉與¶
施行而又隆以新命是蓋曲從試可之請不&KR0216;以¶
人廢言也　&KR0217;諭宣布之日百姓塡衢塞道悚然¶
<pb:KR4e0157_SBCK_005-17a>¶
改&KR0026;易慮以為聖天子明見萬里動察幽㣲占群¶
䇿之畢舉知國議之有人莫不警懼振&KR0036;強息其¶
&KR0064;偽息其奸怯者思&KR0108;而勇後者思効而前三軍¶
之氣自倍群盗之謀自阻所謂舞干格苗運於廟¶
堂之上而震乎蠻貊之中者也夫過其言而不酬¶
有志者之所耻也冐寵榮而不顧自好者不為也¶
臣固譾劣亦寍草木無知不思鞭䇿以報　知遇¶
雖其才力有所難強而螻蟻之誠决&KR0014;自盡雖於¶
利鈍不可逆睹而狐兎之穴㫁期掃平臣不勝感¶
<pb:KR4e0157_SBCK_005-17b>¶
　恩激切之至¶
　　交&KR0053;旗牌䟽(十二年九月/二十五日)¶
准工部咨該本部題稱㸔得兵部咨開都御史王¶
守仁奉　&KR0217;提督軍務應合照例給與旗牌以振¶
軍威一節既查有例又奉　欽依合無於本部&KR0053;¶
有内給與旗牌八靣副就令原来百户尹麟前去¶
交與本官督軍應用務加愛惜不得&KR0127;意損壊&KR0049;¶
到先将&KR0053;領過日期號數徑自奏報查考等因具¶
題奉　聖㫖是欽此欽遵備咨到臣隨於本年九¶
<pb:KR4e0157_SBCK_005-18a>¶
月十六日㩀百户尹麟領齎令旗令牌八副靣前¶
来除照數&KR0053;領調度軍馬應用務加愛惜不敢輕¶
意損壊外縁係交收旗牌事理為此今将&KR0053;領過¶
日期縁由并號數開坐具本題　知¶
　　議南贛啇稅䟽(十二年九月/二十五日)¶
㩀江西按察司分巡嶺北道兵備副使楊璋呈奉¶
巡撫江西地方右副都御史孫燧案驗備行各道¶
兵備等官有地方重大軍務益於政體便於軍民¶
果係應議事件即便條列呈報以慿施行等因隨¶
<pb:KR4e0157_SBCK_005-18b>¶
㩀南安府呈繳本年春季分折梅亭抽分啇税循¶
環文簿㸔得該府造報冊内某日共抽稅銀若干¶
不見開有某啇人某貨若干抽銀若干中間不無¶
任意抽報情弊及㸔得一季&KR0291;數倍少于前原其¶
所自盖因抽分官員止是典史倉官義民等項不¶
惜名節惟嗜貪汚兼以官職卑㣲人心玩視以致¶
過徃客啇或假稱權要而挾放或買求官吏而&KR0321;¶
過及&KR0013;店牙通同客商買求書&KR0312;以多作少以有¶
作無奸弊百端卷查前項抽分創於巡撫都御史¶
<pb:KR4e0157_SBCK_005-19a>¶
金澤一則甦大&KR0067;過山之夫一則濟南贛軍餉之¶
用題奉　欽依遵行年乆及查贛州&KR0027;角尾設立¶
抽分厰建白于&KR0291;制都御史陳金自正徳六年十¶
一月二十七日起至九年七月終止共抽過啇稅¶
銀四萬二千六百八十六兩六錢三分七毫五忽¶
本省大㡌山姚源華林盗賊四起大舉夾攻一應¶
軍餉俱仰給於此並未奏動　内帑之積亦未科¶
派小民之財以此而觀則啇稅之有益地方多矣¶
縁贛州之稅正徳十一年該給事中黄重奏稱廣¶
<pb:KR4e0157_SBCK_005-19b>¶
貨自南雄經南安折梅亭已兩稅矣贛州之稅不¶
無重復已經勘明停止贛河之稅近復大舉夾攻¶
軍餉仰給全在折梅亭之稅今所入如此非惟軍¶
餉無益實惟奸宄是資随㑹同分守左&KR0153;議黄宏¶
議照合将南安之稅移於&KR0027;角尾抽分既有分巡¶
道之&KR0101;臨又有巡撫之統馭訪察數多奸&KR0102;自少¶
其大&KR0067;縣顧夫銀兩合令該縣毎季具印信領狀¶
赴道批行贛州府支領支盡查算准令復支如此¶
非惟大&KR0067;過嶺之夫不缺而軍餉之用大増合就¶
<pb:KR4e0157_SBCK_005-20a>¶
㑹案呈詳等因㩀呈到臣㸔得南贛二府啇稅皆¶
因給軍餉&KR0073;民力而設折梅亭之稅名雖為夫役¶
而實以給軍餉&KR0027;角尾之稅事雖重軍餉而亦以¶
&KR0073;民力兩稅雖若二事其實殊途同歸但折梅亭¶
雖已抽分而&KR0027;角尾不復致詰未免有脫漏之弊¶
若折梅亭既已抽分而&KR0027;角尾又復致詰未免有¶
留滯之&KR0368;況監司既逺胥猾得以恣其侵漁頭緒¶
既多彼此得以容其奸隙若革去折梅亭之抽分¶
而&KR0291;稅於&KR0027;角尾則事體歸一奸弊自消非但有¶
<pb:KR4e0157_SBCK_005-20b>¶
資軍餉抑且便利客啇盖分合雖異而於啇稅事¶
體無改纎毫轉移之間而於民啇利害相去倍蓰¶
除臣欽遵節奉　&KR0217;諭一應軍馬錢糧事宜俱聼¶
便宜區畫事理将副使楊璋等所議行令該府一¶
靣查照施行外縁係地方事理為此具本題　知¶
　　陞賞謝　恩䟽(正德十二年/十月&KR0004;/日)¶
節該欽奉　&KR0217;得爾奏該福建兵備僉事等官胡¶
璉等統領軍兵各分哨路於今年正月十八等日¶
先後攻破長富村象湖山可塘洞等䖏巢穴擒斬¶
<pb:KR4e0157_SBCK_005-21a>¶
首從賊級一千四百二十九名顆及該廣東兵備僉¶
事等官顧應祥等統領軍兵分哨並進於今年正¶
月二十四等日克破古村箭灌水竹等寨斬賊級¶
一千二百七十二名顆各俘&KR0023;賊屬奪回人口頭¶
畜器械等數多賊害既除良民安堵盖由爾申嚴¶
號令䖏置有方以致各該官員奉行成算有此成¶
功捷奏来聞朕心嘉悦除有功官軍民快人等待¶
查勘至日陞賞外陞爾俸一級賞銀二十兩紵絲¶
二表裏仍降　&KR0217;奨勵爾其益竭心力大展才猷¶
<pb:KR4e0157_SBCK_005-21b>¶
&KR0113;明武備多方計畫務使四省交界之區數年嘯¶
聚之黨撫勦盡絶地方永&KR0023;安靖斯稱朕委任之¶
意毋或狃于此捷&KR0205;生息玩致有他虞欽此　欽¶
遵臣惟賞及㣲勞則有功者益勸罰行親暱則有¶
罪者益警近者閩廣之師幸而成功其方畧議於¶
該部成算出於　朝廷用命存於諸将戮力因於¶
士卒臣不過申嚴號令敷布督促之而巳曾有何¶
功而乃冐䝉　褒賞增其禄秩錫以金幣臣實不¶
勝慚汗惶恐之至然臣嘗有申明賞罰之奏矣嘗¶
<pb:KR4e0157_SBCK_005-22a>¶
有願　陛下俯從惟重之典以作敢勇之風之請¶
矣巨之㣲勞懼不免於罪而　陛下曲從該部之¶
議特　賜&KR0278;渥之恩者所謂賞及㣲勞将以激勸¶
有功也昔人有云死馬且買之千里馬将至矣臣¶
敢畏避冐賞之戮苟為遜譲以仰&KR0499;　陛下激勵¶
作興之盛心乎受　命之餘感懼交集誓竭犬馬¶
之力以効㳙埃之報臣不勝受　恩感激之至¶
　　横水桶岡捷音䟽(十二年閠十/二月&KR0004;二日)¶
㩀江西布按二司巡守嶺北道兵備副使楊璋左¶
<pb:KR4e0157_SBCK_005-22b>¶
叅議黄宏㑹呈㩀一哨統兵贛州府知府邢珣呈¶
督同興國縣典史區澄等官兵於十月十二等日¶
攻破磨刀坑等巢十一月&KR0004;一等日攻破桶岡洞¶
等巢二十三日會兵擊賊于上新地寨共十四䖏¶
共擒斬大賊首雷鳴聰藍文亨梁伯安等六名顆¶
賊從王禮生等二百四十一名顆俘&KR0023;賊屬并奪¶
回&KR0013;虜男婦二百五十七名口燒毀賊巢房屋一¶
百七十七間及奪馬牛贓仗等項二哨統兵福建¶
汀州府知府唐淳呈督同上杭縣縣丞陳秉等官¶
<pb:KR4e0157_SBCK_005-23a>¶
兵於十月十二等日攻破左溪等巢十一月&KR0004;一¶
等日攻破十八磊等巢共十二䖏共擒斬大賊首¶
藍天鳳藍八蘓景祥等四名顆賊從廖歐保等二¶
百六十四名顆俘&KR0023;賊屬并奪回&KR0013;虜男婦五百¶
四十四名口燒毀賊巢房屋七百一十二間及奪¶
&KR0023;馬牛器械&KR0141;銀等項三哨統兵南安府知府季¶
斆呈督同同知朱憲推官徐文英等官兵於十月¶
十二等日攻破穩下等巢十二月&KR0004;三日擊賊於¶
朱雀坑等巢共八䖏生擒大賊首髙文輝何文秀¶
<pb:KR4e0157_SBCK_005-23b>¶
等五名擒斬賊從楊禮等三百六十一名顆俘&KR0023;¶
賊屬并奪回&KR0013;虜男婦一百七十一名口燒毀賊¶
巢房屋五百七十八間奪&KR0023;牛馬&KR0141;仗等物及先¶
於七月二十五等日二次&KR0013;賊擁衆攻打本府城¶
池統領本營官兵㑹同指揮来春馮翔與賊對敵¶
本職下官兵舎人共擒斬賊從龍正等一百三名¶
顆来春下官兵擒斬賊從王伯崇等二十五名顆¶
馮翔下官兵擒斬賊從劉保等一百三十五名顆¶
四哨統兵江西都司都指揮僉事許清開稱督領¶
<pb:KR4e0157_SBCK_005-24a>¶
千戸林節等官兵於十月十二等日攻破鷄湖等¶
巢共九䖏共擒斬大賊首唐洪劉允昌葉志亮譚¶
祐李斌等共一十名顆賊從王志成等一百四十¶
六名顆俘&KR0023;賊屬并奪回&KR0013;虜男婦一百三名口¶
燒毁賊巢房屋二百間及奪&KR0023;牛馬&KR0141;仗等物五¶
哨統兵守備南贛二府地方以都指揮體統行事¶
指揮使郟文呈督領安逺縣義官唐廷華官兵於¶
十月十二等日攻破獅子寨等巢二十三日㑹兵¶
擊賊於上新地寨斬&KR0023;首賊藍文昭等三名顆擒¶
<pb:KR4e0157_SBCK_005-24b>¶
斬賊從許受仔等一百六十六名顆俘&KR0023;賊屬并¶
奪回&KR0013;虜男婦九十八名口燒毀賊巢房屋四百¶
一十二間及奪&KR0023;牛馬器械等項六哨統兵贛州¶
衞指揮余恩呈統領龍南縣新民王受等兵於十¶
月十二等日攻破長流坑等巢共五䖏擒斬大賊¶
首陳貴誠薛文髙劉必深三名顆賊從郭彦秀等¶
一百七十七名顆俘&KR0023;賊屬并奪回&KR0013;虜男婦九¶
十九名口燒毀賊巢房屋五百一十七間及奪&KR0023;¶
馬驢器械&KR0141;銀等物七哨統兵寍都縣知縣王天¶
<pb:KR4e0157_SBCK_005-25a>¶
與呈督同典史梁儀等官兵於十月十二等日攻¶
破樟木坑等巢共　䖏擒斬大賊首鄧崇㤗王孔¶
洪等八名顆擒斬賊從陳榮漢等一百三十九名¶
顆俘&KR0023;賊屬并奪回&KR0013;虜男婦二百七十五名口¶
燒毀賊巢房屋一百六間及奪&KR0023;牛馬&KR0141;物等項¶
八哨統兵南康縣縣丞舒富呈統領上猶縣義官¶
胡述等兵於十月十二等日攻破箬坑等巢共五¶
䖏擒斬賊從康仲榮等四百一十九名顆俘&KR0023;賊¶
屬并奪回&KR0013;虜男婦一百八十三名口燒毀賊巢¶
<pb:KR4e0157_SBCK_005-25b>¶
房屋九百九十三間及奪&KR0023;牛馬&KR0141;銀等項及先¶
於九月二十一等日大賊首謝志田等攻打白靣¶
寨隨督&KR0036;寨長廖惟道等擒斬首從賊徒謝志田¶
等三十五名顆九哨統兵廣東潮州府程鄉縣知¶
縣張戩呈統領本縣新民等兵於十月二十四日¶
等攻破杞州坑等巢十一月&KR0004;一等日攻破西山¶
界桶岡等巢共九䖏擒斬大賊首蕭貴富鍾得昌¶
等六名顆賊從何景聰等二百五十七名顆俘&KR0023;¶
賊屬并奪回&KR0013;虜男婦一百五十七名口及奪&KR0023;¶
<pb:KR4e0157_SBCK_005-26a>¶
牛馬器械&KR0141;銀等物十哨統兵吉安府知府伍文¶
定呈統領廬陵縣等官兵劉顯等於十月二十四¶
等日攻破寨下等巢十一月&KR0004;一等日攻破上池¶
等巢二十日擊賊於穩下等巢共十二䖏擒斬大¶
賊首謝志&KR0226;葉三等二十名顆賊從王福兒等二¶
百三十八名顆俘&KR0023;賊屬并奪回被虜男婦二百¶
八十四名口燒毀賊巢房屋一百三十三間及奪¶
&KR0023;&KR0141;仗等物中營随征&KR0153;随等官推官危受指揮¶
謝昶等各呈蒙提督軍門親統各職等官兵於十¶
<pb:KR4e0157_SBCK_005-26b>¶
月十二等日攻破長龍横水大巢及菴背等巢共¶
七䖏生擒大賊首蕭貴模等一十四名擒斬賊從¶
蕭容等四百六十五名顆俘&KR0023;賊屬并奪回&KR0013;虜¶
男婦二百四十八名口燒毀賊巢房屋二百二間¶
及奪&KR0023;牛馬金銀贓仗等項各呈報到道查得先¶
為地方&KR0131;急賊情事節奉提督軍門案驗備仰本¶
道計䖏兵糧約會三省官兵將上猶等䖏賊巢尅¶
期進剿奏請定奪外本年六月&KR0004;五日據大&KR0067;上¶
猶等縣申并據南康縣縣丞舒富呈稱大賊首謝¶
<pb:KR4e0157_SBCK_005-27a>¶
志&KR0226;號征南王紏率桶岡等巢賊首鍾明貴等約¶
會廣東大賊首髙快馬等大&KR0113;戰具并造吕公車¶
&KR0082;要先将南康縣打破就行乗虚入廣乞早為撲¶
捕等因備呈本院行委知府季斆等分兵剿捕&KR0023;¶
功呈報奏　聞訖又經本院行委知府季斆指揮¶
来春姚壐謝昶馮翔縣丞舒富千户林節各於要¶
害防遏擒斬功次俱發仰本道紀驗觧送本院梟¶
示外隨該本道會同分守&KR0153;議黄宏議照江西地¶
方惟桶岡一䖏該與湖廣約㑹夾攻龍川一縣該¶
<pb:KR4e0157_SBCK_005-27b>¶
與廣東約㑹夾攻其餘三縣腹心之賊不時奔衝¶
難以止遏合無以次剿捕等因具呈本院移文廣¶
東湖廣鎮巡衙門約㑹以次攻勦間隨奉本院分¶
定哨道指授方畧將知府邢珣等刻期進勦備仰¶
各道不妨職事照舊軍前紀驗賛畫等因依奉催¶
督各營官兵進攻去後今呈前因除将擒斬賊徒¶
首級俱&KR0011;送廵按衙門㑹審紀驗明白生擒仍觧¶
提督軍門䖏决并賊級照例梟示&KR0013;虜人口給親¶
完聚賊屬男女并牛馬騾變賣銀兩收&KR0049;賞功支¶
<pb:KR4e0157_SBCK_005-28a>¶
用器械&KR0141;物俱發贛縣貯庫外職等議照上猶等¶
縣横水等巢大賊首謝志&KR0226;謝志田謝志富謝志¶
海蕭貴模蕭貴富徐華譚曰志雷俊臣桶岡大賊¶
首藍天鳳藍八蘓藍文昭胡觀雷明聰藍文亨鷄¶
湖大賊首唐洪新溪大賊首劉允昌楊梅大賊首¶
葉志亮左溪大賊首薛文髙髙誦馮祥朱雀坑大¶
賊首何文秀下関大賊首蘓景祥義安大賊首髙¶
文輝宻溪大賊首髙玉瑄康永三絲茅&KR0309;大賊首¶
唐曰富劉必深長河&KR0309;大賊首蔡積富葉三梅伏¶
<pb:KR4e0157_SBCK_005-28b>¶
坑大賊首陳貴誠鼈坑大賊首藍通海赤坑大賊¶
音譚曰榮雙&KR0309;大賊首譚祐李斌等㝠頑&KR0495;毒恃¶
險為惡僣擬王號偽稱&KR0291;兵聚集黨&KR0124;數千肆行¶
流毒三省攻圍南安南康府縣城池殺害千户主¶
簿等官流刼湖廣桂陽酃縣宜章吉安府龍泉萬¶
安泰和永新等縣良民子女&KR0013;其奴戮房屋倉廪¶
&KR0013;其焚焼道路田土&KR0013;其阻荒占奪者以千萬頃¶
賦稅屯糧負累軍民陪納者以千萬石其大賊首¶
謝志&KR0226;藍天鳳各又自稱盤皇子孫收有傳流寳¶
<pb:KR4e0157_SBCK_005-29a>¶
印&KR0030;像蠱惑群賊悉歸約束即其妖狐酷鼠之軰¶
固知决無所就而原其封豕長蛇之心實已有不¶
可言比之姚源之王浩八華林之胡雪二東鄉之¶
徐仰四建昌之徐九齡均為賊首而奸雄實倍之¶
今則渠魁授首巢穴蕩平擒斬既多俘&KR0023;亦盡數¶
十年之禍害已除三省之&KR0072;憤䪺釋悉皆仰仗¶
朝廷憐念地方之荼毒大興征討之　王師并提¶
督軍門指授成算號令嚴明親臨督陣身先士卒¶
以致各哨官兵用命爭先&KR0162;軀赴敵或臻是捷擬¶
<pb:KR4e0157_SBCK_005-29b>¶
合㑹案呈詳施行等因據呈到臣卷查先准兵部¶
咨為申明賞罰以勵人心事該本部覆議請　&KR0217;¶
南贛等䖏都御史假以提督軍務名目給與旗牌¶
應用以振軍威一應軍馬錢糧事宜徑自便宜區¶
畫文職五品以下武職三品以下徑自拿問&KR0036;落¶
如遇盗賊入境即便調兵剿殺不許踵襲舊弊招¶
撫重為民患所部官軍若在軍前違期逗遛退縮¶
俱聼以軍法從事題奉　聖㫖是王守仁着提督¶
南贛汀漳等䖏軍務換&KR0217;與他其餘事宜各依擬¶
<pb:KR4e0157_SBCK_005-30a>¶
行欽此及為地方&KR0131;急賊情事准兵部咨看得所¶
奏攻治賊盗二&KR0003;合無行文交與都御史王守仁¶
悉依前項申明賞罰事理便宜行事期於成功不¶
限以時等因題奉　聖㫖是這申明賞罰事宜還¶
行與王守仁知道欽此又准兵部咨該巡撫湖廣¶
都御史秦金題該本部覆題看得郴桂等䖏與廣¶
東江西所轄猺峒宻邇聮絡若非三省會兵夾攻¶
賊必遁散合無請&KR0217;兩廣并南贛&KR0291;督巡撫等官¶
㑹同行事尅期進兵等因節奉　聖㫖是都依擬¶
<pb:KR4e0157_SBCK_005-30b>¶
行欽此又該巡按江西&KR0101;察御史屠僑奏要㑹同¶
湖廣江西撫鎮等官各量起兵約會尅期夾剿又¶
該本部覆題奉　聖㫖是這南贛地方賊情只照¶
依恁部裏原擬事宜着都御史王守仁自行量調¶
官軍設法剿捕如有該與江西兩廣廵撫&KR0291;督等¶
官㑹兵征剿的聼隨宜會議施行欽此續准兵部¶
咨該臣題開計䖏南贛二府兵糧事宜及合用本¶
省巡按御史紀功縁由該本部覆題奉　聖㫖是¶
都依擬行欽此俱　欽遵陸續備咨到臣俱經行¶
<pb:KR4e0157_SBCK_005-31a>¶
江西廣東湖廣各道兵備守巡等官一體欽遵調取¶
官軍兵快尅期夾攻及咨巡撫江西都御史孫燧¶
并行巡按御史屠僑各查照外續㩀領兵縣丞舒¶
富等呈稱各輋賊首聞知湖廣土兵將到集衆㩀¶
險四出殺掠猖熾日甚乞爲急䖏等因到臣當將¶
進兵機宜督同兵備副使楊璋分守&KR0153;議黄宏統¶
兵知府等官邢珣等議得桶岡横水左溪諸賊荼¶
毒三省其患雖同而事&KR0020;各異以湖廣言之則桶¶
岡諸巢爲賊之咽喉而横水左溪諸巢爲之腹心¶
<pb:KR4e0157_SBCK_005-31b>¶
以江西言之則横水左溪諸巢為賊之腹心而桶¶
岡諸巢為之羽翼今不先去横水左溪腹心之患¶
而&KR0082;與湖廣夾攻桶岡進兵兩宼之間腹背受敵¶
&KR0020;必不利今議者紛紛皆以為必湏先攻桶岡而¶
湖廣尅期乃在十一月&KR0004;一日賊見我兵未集而¶
師期尚逺且以為必先桶岡&KR0020;必觀望未備今若¶
出其不意進兵速擊可以得志已破横水左溪移¶
兵而臨桶岡破竹之&KR0020;篾不濟矣於是臣等乃决¶
意先攻横水左溪宻切分布哨道使都指揮僉事¶
<pb:KR4e0157_SBCK_005-32a>¶
許清率兵千餘自南康縣所溪入知府邢珣率兵¶
千餘自上猶縣石人坑入知縣王天與率兵千餘¶
自上猶縣白面入令其皆㑹横水使守備指揮郟¶
文率兵千餘自大&KR0067;縣義安入知府唐淳率兵千¶
餘自大&KR0067;縣聶都入知府季斆率兵千餘自大&KR0067;¶
縣穩下入縣丞舒富率兵千餘自上猶縣金坑入¶
令其皆會左溪知府伍文定知縣張戬&KR0049;各兵齊¶
集令其亦從上猶南康分入以遏奔衝臣亦親率¶
兵千餘自南康進屯至坪期&KR0033;搗横水以與諸軍¶
<pb:KR4e0157_SBCK_005-32b>¶
㑹而使兵備副使楊璋分守&KR0153;議黄宏&KR0101;督各營¶
官兵徃来給餉以促其後分布既定乃於十月&KR0004;¶
七日夜各哨齊發&KR0004;九日臣兵至南康&KR0004;十日進¶
屯至坪使間諜四路分探皆以為諸賊不虞官兵¶
猝進各巢皆鳴鑼聚衆&KR3119;来呼噪奔走為分投禦¶
敵之狀&KR0020;甚張皇然巳於各險隘皆設有滚木礧¶
石度此時賊已㩀險&KR0020;未可近臣兵乗夜遂進十¶
一日小餉未至賊巢三十里止舎使人伐木立栅¶
開塹設堠示以乆屯之形夜使報効聴選官雷濟¶
<pb:KR4e0157_SBCK_005-33a>¶
義民蕭&KR0067;分率鄉兵及樵竪善登山者四百人各¶
與一旗齎銃砲鉤䥥使由間道攀崖懸壁而上分¶
列逺近極髙山頂以覘賊張立旗幟&KR0353;茅爲數千¶
竈度我兵且至險則舉砲燃火相應十二日早臣¶
兵進至十八靣隘賊方據險迎敵驟聞逺近山頂¶
砲聲如雷煙熖四起我兵復呼噪&KR0108;逼銃箭齊發¶
賊皆驚潰失措以爲我兵已盡入破其巢穴遂棄¶
險退走臣預遣千户陳&KR0646;髙睿分率壯士數十縁¶
崖上奪賊險盡發其滚木礧石我兵乗勝驟進呼¶
<pb:KR4e0157_SBCK_005-33b>¶
聲震天地指揮謝昶馮廷瑞兵由間道先入盡焚¶
賊巢賊退無所㩀乃大敗奔潰遂破長龍巢破入¶
八靣隘巢破先鵞頭巢破狗脚嶺巢破菴背巢破¶
白藍横水大巢先是大賊首謝志&KR0226;蕭貴模等皆¶
以横水居衆險之中&KR0029;以為固聞官兵四進倉卒¶
分衆扼險出禦甚力至是見横水煙熖障天銃砲¶
之聲撼摇山谷亦各失&KR0020;棄險走各哨官兵乗之¶
皆奮勇力戰而入知府邢珣遂破磨刀坑巢破荼¶
坑巢破荼潭巢知縣王天與破樟木坑巢破石王¶
<pb:KR4e0157_SBCK_005-34a>¶
巢都指揮許清破鷄湖巢破新溪巢破楊梅巢俱¶
至横水知府唐淳破羊牯腦巢破上關巢破下&KR0028;¶
巢破左溪大巢守備指揮郟文破獅寨巢破義安¶
巢破苦竹坑巢指揮余恩破長流坑巢破牛角窟¶
巢破鼈坑巢縣丞舒富破箬坑巢破赤坑巢破竹¶
&KR0309;巢知府季斆破上西&KR0528;巢破狐狸坑巢破鉛厰¶
巢俱至左溪守巡各官亦隨後督兵而至是日擒¶
斬首從賊人賊級并俘&KR0023;賊屬男婦奪回&KR0013;虜人¶
口牛馬&KR0141;仗數多其餘自相蹂踐堕岸填谷而死¶
<pb:KR4e0157_SBCK_005-34b>¶
者不可勝計當是時賊路所由入皆刋崖倒&KR0035;設¶
阱埋簽不可行我兵盡夜渉深澗蹈叢&KR0068;遇險絶¶
則掛繩崖樹魚貫而上猿臂而下徃徃失足墮深¶
谷幸而不死經數日始&KR0014;出各兵已至横水左溪¶
皆困甚不復䏻驅逐㑹日已暮遂令收兵屯劄次¶
日大霧雨咫尺不辯連數日不開乃令各營休兵¶
享士而使鄉導數十人分探潰賊所徃并未破巢¶
穴動静十五日得各鄉導報謂諸賊分陣預於各¶
山絶險崖壁立有柵寨為退保之計有復合聚於¶
<pb:KR4e0157_SBCK_005-35a>¶
未破之巢者俱不意我兵驟入未及搬運糧榖若¶
分兵四散追擊可以盡&KR0023;臣等&KR0060;計湖廣夾攻在¶
十一月&KR0004;一期已漸迫此去桶岡尚百餘里山路¶
嶮峻三日始&KR0014;逹若此中之賊圍之不克而移兵¶
桶岡&KR0020;分備多前後顧瞻非計之得乃令各營皆¶
分兵為竒正二哨一攻其前一襲其後冐霧速進¶
分投急撃十六日知府邢珣攻破旱坑巢窵井巢¶
知府季斆守備指揮郟文攻破穩下巢李家巢十¶
七日知府唐淳攻破絲茅&KR0309;巢十八日都指揮許¶
<pb:KR4e0157_SBCK_005-35b>¶
清攻破朱雀坑巢村頭坑巢黄竹㘭巢觀音山巢¶
十九日指揮余恩攻破梅伏坑巢石頭坑巢二十¶
日知府邢珣又攻破白封龍巢芒背巢知縣王天¶
與攻破黄泥坑巢大富湾巢二十二日縣丞舒富¶
攻破白水洞巢本日知府伍文定知縣張戩兵亦¶
至二十四日知府伍文定攻破寨下巢知縣張戩¶
攻破杞州坑巢二十五日知縣張戩又破朱坑巢¶
知府伍文定破楊家山巢二十六日知府季斆又¶
破李坑巢都指揮許清又破川㘭巢二十七日守¶
<pb:KR4e0157_SBCK_005-36a>¶
備指揮郟文又破長河洞巢連日各擒斬首從賊¶
人賊級并俘&KR0023;賊屬男婦奪回&KR0013;虜人口牛馬&KR0141;¶
仗數多是日各營官兵請乗勝進攻桶岡臣復議¶
得桶岡天險四靣青壁萬&KR0775;中盤百餘里連&KR0280;参¶
天深林絶谷不睹日月中所産旱榖薯蕷之&KR0124;足¶
餉㐫&KR0010;徃者亦嘗夾攻坐困數月不能俘其一卒¶
竟以招撫爲名而罷及詢訪鄉導其所由入惟鎻¶
匙龍葫蘆洞茶坑十八磊新地五䖏然皆架棧梯¶
壑夤懸絶壁而上賊使數人於崖巔坐&KR0036;鑘石可¶
<pb:KR4e0157_SBCK_005-36b>¶
無執兵而禦我師惟上章一路稍平然深入湖廣¶
迂回取道半月始至湖兵既從彼入而我師復徃¶
事皆非便今横水左溪餘賊皆已奔入其中同難¶
合&KR0020;為守必力善戰者其&KR0020;險其節短今我&KR0082;乗¶
全勝之鋒兼三日之程長驅百餘里而爭利彼若¶
拒而不前䪺兵幽谷之底所謂強弩之末不能穿¶
魯縞矣今若移屯近地休兵養銳振&KR0045;威聲先使¶
人諭以禍福彼必懼而請服其或有不從者乗其¶
猶豫襲而擊之乃可以逞乃使素與賊通戴罪義¶
<pb:KR4e0157_SBCK_005-37a>¶
官李正巖醫官劉福泰釋其罪并縦所&KR0023;桶岡賊¶
鍾景於二十八日夜懸壁而入期以&KR0004;一日早使¶
人於鎻匙龍受降賊方甚恐見三人至皆喜乃集¶
衆㑹議而横水左溪奔入之賊果堅持不可徃復¶
遲疑不睱爲備臣遣縣丞舒富率數百人屯鎻匙¶
龍促使出&KR1113;而使知府邢珣入茶坑知府伍文定¶
入西山界知府唐淳入十八磊知縣張戩入葫蘆¶
洞皆於三十日乗夜各至分地遇大雨不得進&KR0004;¶
一日早冐雨疾登大賊首藍天鳳方就鎻匙龍聚¶
<pb:KR4e0157_SBCK_005-37b>¶
議聞各兵已入險皆驚愕散亂猶驅其衆男婦千¶
餘人㩀内隘絶壁隔水爲陣以拒知府邢珣之兵¶
渡水前擊張戩之兵衝其右伍文定之兵自張戩¶
右懸崖而下遶賊傍擊賊不能支且戰且&KR0077;及午¶
雨霽各兵鼓&KR0108;而前乃敗走縣丞舒富知縣王天¶
與所領兵聞前山兵已入亦從鎻匙龍並登各軍¶
乗勝擒斬賊悉奔十八磊知府唐淳之兵復嚴陣¶
迎賊又敗然㑹日晚猶扼險相持次早諸軍復合¶
&KR0020;併擊大戰良乆遂大敗知府邢珣破桶岡大巢¶
<pb:KR4e0157_SBCK_005-38a>¶
破梅伏巢破烏池巢知縣張戩破西山界巢鎻匙¶
龍巢破黃竹坑巢知府唐淳破十八磊巢知府伍¶
文定破鐵木里巢破土池巢破葫蘆洞巢知縣王¶
天與破員分巢破背水坑巢縣丞舒富破太王嶺¶
巢擒斬首從賊人賊級并俘&KR0023;賊屬男婦奪回&KR0013;¶
虜人口牛馬&KR0141;仗數多賊大&KR0020;雖敗結陣分遁者¶
尚多是日聞湖廣&KR0095;兵將至臣使知府邢珣屯葫¶
蘆洞知府唐淳屯十八磊知府伍文定屯大水守¶
備指揮郟文屯下新地知縣張戩屯磜頭縣丞舒¶
<pb:KR4e0157_SBCK_005-38b>¶
富屯荼坑指揮姚璽知縣王天與屯板嶺而使副¶
使楊璋巡行磜頭荼坑諸營&KR0101;督進止以継其糧¶
餉又使知府季斆分屯聶都以防賊之南奔都指¶
揮許清留屯横水指揮余恩留屯左溪以備腹心¶
遺漏之賊而使&KR0153;議黄宏留劄南安給糧餉以為¶
聶都之&KR0071;臣亦躬率帳下屯茶寮使各營分兵與¶
湖兵相㑹夾勦遁賊&KR0004;五日知府邢珣又破上新¶
地巢破中新地巢破下新地巢初七日知府唐淳¶
又破杉木㘭巢破原陂巢破木里巢十一日知縣¶
<pb:KR4e0157_SBCK_005-39a>¶
張戩破板嶺巢破天台菴巢十三日又破東挑坑¶
巢破龍背巢連日各擒斬俘&KR0023;數多其間巖谷溪¶
壑之内饑餓病疹顚仆死者不可以數於是桶岡¶
之賊畧盡臣以其暇親行相視形&KR0020;㩀險立隘使¶
卒數百斬木棧崖鑿山開道又使典史梁儀領卒¶
數百相視横水創築土城周圍千餘丈亦設隘以¶
奪其險議以其地請建縣治控制三省諸猺㫁其¶
徃来之路事方經營十六日㩀防遏推官徐文英¶
呈稱廣東魚黄等巢&KR0013;湖兵攻破賊黨男婦千餘¶
<pb:KR4e0157_SBCK_005-39b>¶
突徃鷄湖新地穩下朱雀坑等䖏臣復遣知府季¶
斆分兵趨朱雀坑等䖏知府伍文定趨穩下鷄湖¶
等䖏守備指揮郟文知府邢珣趨上新等䖏各相¶
機急勦二十日知府伍文定兵擊賊於穩下寨西¶
&KR0280;寨苦竹坑寨長河&KR0309;巢黎坑巢二十三日守備¶
指揮郟文知府邢珣擊賊於上新地巢知府伍文¶
定又追擊于鷄湖巢十二月&KR0004;三日知府季斆擊¶
賊於朱雀坑寨狐狸坑巢擒斬首從賊徒俘&KR0023;賊¶
屬奪&KR0023;贓仗數多於是奔遁之賊始盡然以湖廣¶
<pb:KR4e0157_SBCK_005-40a>¶
二省之兵方合雖近境之賊悉以掃蕩而四逺奔¶
突之虞難保必無乃留兵二千餘分屯茶寮横水¶
等隘而以是月&KR0004;九日回軍近縣以休息疲勞候¶
二省夾攻盡絶然後班師兩月之閒通計搗過巢¶
穴八十餘䖏擒斬大賊首謝志&KR0226;藍天鳳等八十¶
六名顆從賊首級三千一百六十八名顆俘&KR0023;賊¶
屬二千三百三十六名口奪回&KR0013;虜男婦八十三¶
名口牛馬騾六百八隻匹&KR0141;仗二千一百三十一¶
件金銀一百一十三兩八錢一分總計首從賊徒¶
<pb:KR4e0157_SBCK_005-40b>¶
賊屬牛馬&KR0141;仗共八千五百二十五名顆口&KR0215;件¶
俱經行令轉觧紀功官䖏審驗紀錄去後今呈前¶
因&KR0153;照大賊首藍天鳳謝志&KR0226;等盤㩀千里荼毒¶
數郡僣擬王號圖謀不&KR0100;基禍種惡且&KR0005;數十餘¶
年而虐熖之熾盛毒流之&KR0429;極亦已數年于兹前¶
此亦嘗夾勦曾不&KR0014;損其一毛屡加招撫適足以¶
長其桀驁乃今驅卒不過萬餘用費不滿三萬兩¶
月之間俘&KR0023;六千有竒破巢八十有四渠魁授首¶
噍&KR0124;無遺此豈臣等&KR0014;賢於昔人是皆仰仗　朝¶
<pb:KR4e0157_SBCK_005-41a>¶
廷威徳之被廟堂䖏置得宜既假臣以賞罰之權¶
復專臣以提督之任故臣等得以伸縮自由舉動¶
如志奉　成算以行事循方畧而指揮将士有用¶
命之羙進止無掣肘之虞則是追&KR0023;獸&KR0480;之捷實¶
由&KR0036;縦指示之功臣等偶叨任使亦安敢冐非其¶
績夫謀定於帷幄之中而勝决於千里之外　命¶
出於廟堂之上而威行於百蠻之表臣等敢為¶
朝廷&KR0038;議有人賀且自幸其所遭得以苟免覆餗¶
之戮也及照&KR0101;軍副使楊璋&KR0153;議黄宏領兵都指¶
<pb:KR4e0157_SBCK_005-41b>¶
揮僉事許清都指揮使行事指揮使郟文知府邢¶
珣季斆伍文定唐淳知縣王天與張戩指揮余恩¶
馮翔縣丞舒富隨征&KR0153;謀等官指揮謝昶馮廷瑞¶
姚璽明徳同知朱憲推官危壽徐文英知縣陳允¶
諧黄文鸑宋瑢陸璥千户陳&KR0646;髙睿等以上各官¶
或&KR0101;軍督餉或領兵隨征悉皆深歷危險備嘗艱¶
難各効勤苦之力共成克捷之功俱合甄録以勵¶
將来伏願　皇上普彰廟堂之大賞兼收行伍之¶
㣲勞激勸既行功庸益集自然賊盗&KR0230;息百姓安¶
<pb:KR4e0157_SBCK_005-42a>¶
生則地方幸甚臣等幸甚¶
　　立崇義縣治䟽(十二年閏十/二月&KR0004;五日)¶
據江西巡守嶺北道兵備副使楊璋左&KR0153;議黄宏¶
㑹呈㩀南安府知府季斆呈備所屬致仕省&KR0021;義¶
官監生楊仲貴等呈稱上猶等縣横水左溪長流¶
桶岡關田鷄湖等䖏賊巢共計八十餘䖏界乎三¶
縣之中東西南北相去三百餘里號令不及人跡¶
罕到其&KR0004;輋賊原係廣東流来先年奉巡撫都御¶
史金澤行令安挿於此不過砍山耕活年深日乆¶
<pb:KR4e0157_SBCK_005-42b>¶
生長日蕃羽翼漸多居民受其殺戮田地&KR0013;其占¶
㩀又且潜引萬安龍泉等縣避役逃民并百工技¶
藝遊食之人雜䖏於内分群聚黨動以萬計始漸¶
虜掠鄉村後乃攻刼郡縣近年肆無忌憚遂立總¶
兵僣擬王號罪惡貫盈神人共怒今幸奏　聞征¶
勦䝉本院親率諸軍搗其巢穴擒其首惡妖氛爲¶
之掃蕩地方爲之底寍三縣之民歡欣鼓舞如&KR0023;¶
更生訪得各縣流来之賊自聞夾攻消息陸續逃¶
出頗衆但恐大兵撤後未免復聚爲患合無三縣¶
<pb:KR4e0157_SBCK_005-43a>¶
適中去䖏建立縣治實為乆安長治之策等因到¶
道隨取各縣鄉導干軍營研深查得前項賊巢係¶
上猶大&KR0067;南康三縣所屬上猶縣崇義上保鴈湖¶
三里先年多&KR0013;賊殺戮田地&KR0013;其占㩀大&KR0067;縣義¶
安三里人户間&KR0013;殺傷田地賊占一半南康縣至¶
坪一里人户皆居縣城田地&KR0013;賊阻荒總計賊占¶
田地六里有半隨䝉本院委領兵知府邢珣知縣¶
王天與黄文鸑親歷賊巢&KR0191;勘三縣之中適均去¶
䖏無如横水原係上猶縣崇義里垉方山水合地¶
<pb:KR4e0157_SBCK_005-43b>¶
土地平坦堪以設縣隨㑹同分守左&KR0153;議黄宏議¶
得合無於此建立縣治盡&KR0005;三縣賊人占㩀阻荒¶
田地通行割出縁里分人户數少查得南康縣上¶
龍一里崇徳一里亦與至坪相接縁至坪三都雖¶
非全里然而地方廣闊錢糧數多堪以拆作一里¶
合割併屬新縣其間人户數少者田粮尚存招人¶
伯買可以復全縣治既設東去南康尚有一百二¶
十里要害去䖏則有長龍西去湖廣桂陽縣界二¶
百餘里要害去䖏則有土保南去大&KR0067;縣一百二¶
<pb:KR4e0157_SBCK_005-44a>¶
十餘里要害去䖏則有鉛厰俱該設立巡檢司查¶
得上猶縣過歩巡檢司路僻無用宜改移上保備¶
由呈詳奉批㸔得横水開建縣治實亦事不容已¶
但未經奏請湏候　命下方可决議兼之工程浩¶
大一時恐未易就今賊&KR0020;雖平漏殄尚有且宜遵¶
照本院欽奉　&KR0217;諭随宜䖏置事理先於横水建¶
立隘所以備目前不測之虞除委典史梁儀等一¶
靣■立木柵&KR0113;築&KR0095;城&KR0113;建營房外查得横水附¶
近隘所如至坪鴈湖賴塘等䖏盗賊既平巳為虚¶
<pb:KR4e0157_SBCK_005-44b>¶
設其附近村寨如白靣長潭杰潭不玉過歩果木¶
鳥溪水眼等䖏居民訪得多係通賊窩主及各縣¶
城郭村寨亦多有通賊之人合將各隘隘夫悉行¶
撥守横水其通賊人户盡數查出編充隘夫水逺¶
守把其不係通賊者量丁多寡抽選編僉輪班更¶
替務足一千餘名之數責委屬官一員統領常川¶
守把遇有殘黨嘯聚出沒即便相機剿捕候縣治¶
既立人煙輳集地方果巳寕靖再行議䖏裁損其¶
開建縣治本院親行&KR0191;勘再四籌度固知事不可¶
<pb:KR4e0157_SBCK_005-45a>¶
巳但舉大事湏順民情兵革之後&KR0057;宜存恤仲該¶
道㑹同分守等官再行拘集地方父老子弟多方¶
詢訪必湏各縣人民踴躍鼓舞爭先趨事然後興¶
工庻㡬事舉而人有子来之羙工成而民享偕樂¶
之休仍呈撫按等衙門公同計譏施行等因依奉¶
㑹同&KR0153;議黄宏遵照批呈事理先於横水設立隘¶
所防範不虞及行該府再行拘集詢訪外隨㩀府¶
縣各申拘集父老到官各交口歡欣鼓舞趨事别¶
無民情不便等因備呈到道覆審無異轉呈到臣¶
<pb:KR4e0157_SBCK_005-45b>¶
㑹同巡撫江西等䖏地方都察院右副都御史孫¶
燧巡按江西&KR0101;察御史屠僑譏照前項地方大賊¶
既已平蕩後患所當預防今譏立縣治并廵司等¶
衙門懲前慮後杜漸防微實皆地方至計及查得¶
横水議建縣治䖏所原係上猶縣崇義里因地名¶
縣亦為相應如&KR0041;　皇上憫念地方屢遭荼毒乞¶
　&KR0217;該部俯順民情從長議䖏早賜施行并儒學¶
巡司等衙門一體銓選官員鑄給印信如此則三¶
省殘孽有控制之所而不敢聚三省奸民無潜匿¶
<pb:KR4e0157_SBCK_005-46a>¶
之所而不敢逃變盗賊強梁之區為禮義冠裳之¶
地乆安長治無出於此¶
<pb:KR4e0157_SBCK_005-46b>¶
#+PROPERTY: JUAN 5
#+PROPERTY: FILE SB04n0436-005王文成公全書文錄-卷第五.
<pb:KR4e0157_SBCK_005-1a>¶
王文成公全書卷之五¶
　　文錄(二)書(始正徳辛巳/至嘉靖乙酉)¶
　　與鄒謙之(辛巳)¶
别後徳聞日至雖不相面嘉慰殊深近来此意見¶
得益親切國裳亦已篤信得謙之更一来愈當沛¶
然矣適呉守&KR0082;以府志奉瀆同事者于中國裳汝¶
信惟濬遂令&KR0271;舘扵白鹿&KR0744;翁之意蓋有在不專¶
以此煩勞也區區歸遯有日　聖天子新政英明¶
如謙之亦宜束装北上此㑹宜急圖之不當徐徐¶
<pb:KR4e0157_SBCK_005-1b>¶
而来也蔡希淵近已主白鹿諸同志須僕已到山¶
&KR0077;来相講尤妙此時&KR0077;匆匆不能盡意也幸以語¶
之¶
　　二(乙酉)¶
鄉人自廣徳来時常得聞動&KR0130;兼悉政敎之善殊¶
慰傾想逺使弔賻尤感憂念之深&KR0001;喻猝臨盤錯¶
盖非獨以别利器正以精吾格致之功耳又能以¶
怠荒自懼其進可知矣近時四方来逰之士頗衆¶
其間雖甚魯鈍但以良知之&KR0003;畧加&KR0039;掇無不&KR0048;¶
<pb:KR4e0157_SBCK_005-2a>¶
有開悟以是益信得此二字真吾聖門正法眼蔵¶
謙之近来&KR0001;見不審又如何矣南元善益信此學¶
日覺有進其見諸施設亦大非其舊便間更相奨¶
掖之固朋友切磋之心也方治葬事使還草草䟽¶
謝不盡¶
　　與夏敦夫(辛巳)¶
不相見者幾時毎念吾兄忠信篤厚之資學得其¶
要㫁能一日千里惜無因亟㑹親睹其&KR0001;謂歷塊¶
過都者以為快耳昔夫子謂子貢曰賜也汝以予¶
<pb:KR4e0157_SBCK_005-2b>¶
為多學而識之者與對曰然非與子曰非也予一¶
以貫之然則聖人之學乃不有要乎彼釋氏之外¶
人倫遺物理而堕扵空寂者固不得謂之明其心¶
矣若世儒之外務講求考索而不知本諸其心者¶
其亦可以謂窮理乎此區區之心深&KR0082;就正扵有¶
道者因便輒及之幸有以敎我也區區兩年来血¶
氣亦漸衰無復用世之志近始奉　&KR0217;北上将遂¶
便道歸省老親為終養之圖矣冗次不盡&KR0001;懐¶
　　與朱守忠(辛巳)¶
<pb:KR4e0157_SBCK_005-3a>¶
乍别忽旬餘沿途人事擾擾毎得稍暇或遇景感¶
觸輒復興懐齎詔官来承手札知警省不懈幸甚¶
幸甚此意不忘即是時時相見雖别非别矣道之¶
不明皆由吾軰明之於口而不明之於身是以徒¶
騰頰舌未能不言而信要在立誠而已向日謙虚¶
之&KR0003;其病端亦起於不誠使能如好好色如惡惡¶
臭亦安有不謙不虚時邪虞佐相愛之情甚厚别¶
後益見其真切&KR0001;恨愛莫為助但願渠實落做箇¶
聖賢以此為報而已相見時以此意規之謙之當¶
<pb:KR4e0157_SBCK_005-3b>¶
已不可留國裳亦時時相見否學問之益莫大於¶
朋友切磋聚㑹不厭頻數也明日當發玉山到家¶
漸可計日但與守忠相去益逺臨&KR0083;悵然¶
　　與席元山(辛巳)¶
向承敎札及鳴&KR0072;錄讀之見别後學力&KR0001;到卓然¶
斯道之任庶㡬乎天下非之而不顧非獨與世之¶
附和雷同從人悲&KR0015;者相去萬萬而已喜幸何極¶
中間乃有須面論者但恨無因一㑹近聞内臺之¶
擢决知必從鉛山取道而僕亦有歸省之便庶得¶
<pb:KR4e0157_SBCK_005-4a>¶
停舟途次為信&KR0043;之談使人候於分水乃未有前¶
驅之報駐信城者五日悵怏而去天之不假緣也¶
可如何㢤大抵此學之不明皆由吾人入耳出口¶
未嘗誠諸其身譬之談飲&KR0003;食何由得見&KR0744;飽之¶
實乎僕自近年来始實見得此學真有百世以俟¶
聖人而不惑者朋友之中亦漸有三數軰篤信不¶
囬其疑信相半顧瞻不定者多以舊&KR0003;沈痼且有¶
得失毀譽之虞未能專心致志以聼亦坐相䖏不¶
乆或交臂而别無從與之細&KR0003;耳象山之學簡易¶
<pb:KR4e0157_SBCK_005-4b>¶
&KR0033;截孟子之後一人其學問思辯致知格物之&KR0003;¶
雖亦未免沿襲之累然其大本大原㫁非餘子&KR0001;¶
及也執事素能深信其學此亦不可不察正如求¶
精金者必務煆煉足色勿使有纎毫之雜然後可¶
無&KR0603;損變動蓋是非之懸絶&KR0001;争毫釐耳用熈近¶
聞巳赴京知公故舊之情極厚倘猶未出亦勸之¶
學問而已存心養性之外無别學也相見時亦望¶
遂以此言致之¶
　　答甘泉(辛巳)¶
<pb:KR4e0157_SBCK_005-5a>¶
世傑来承示學庸測喜幸喜幸中間極有發明䖏¶
但於鄙見尚大同小異耳随䖏體認天理是真實¶
不誑語鄙&KR0003;初亦如是及根究老兄命意發端䖏¶
郤似有毫釐未恊然亦終當殊途同歸也&KR0113;齊治¶
平緫是格物但欲如此節節分䟽亦覺&KR0003;話太多¶
且語意務為簡古比之本文反更深晦讀者愈難¶
尋求此中不無亦有心病莫若明白淺易其詞畧¶
指路徑使人自思得之更覺意味深長也髙明以¶
為何如致知之&KR0003;鄙見恐不可易亦望老兄更一¶
<pb:KR4e0157_SBCK_005-5b>¶
致意便間示知之此是聖學傳心之要於此既明¶
其餘皆洞然矣意到懇切䖏不得不直幸不罪其¶
僣&KR0301;也叔賢大學洪範之&KR0003;其用力巳深一時恐¶
難轉移此須面論始有可辯正耳㑹間先一及之¶
去冬有方叟者過此傳示髙文其人習扵神仙之¶
&KR0003;謂之志扵聖賢之學恐非其本心人便草草不¶
盡¶
　　答倫彦式(辛巳)¶
徃&KR0010;仙舟過贛承不自滿足執禮謙而下問懇古¶
<pb:KR4e0157_SBCK_005-6a>¶
所謂敏而好學扵吾彦式見之别後連冗不及以¶
時奉問極切馳想近令弟過省復承惠敎志道之¶
篤趨向之正勤惓有加淺薄何以當此悚息悚息¶
諭及學無静根感物易動䖏事多悔即是三言尤¶
見近時用工之實㒒罔&KR0001;知識何足以辱賢者之¶
問大抵三言者病亦相因惟學而别求静根故感¶
物而懼其易動感物而懼其易動是故䖏事而多¶
悔也心無動静者也其静也者以言其體也其動¶
也者以言其用也故君子之學無間於動静其静¶
<pb:KR4e0157_SBCK_005-6b>¶
也常覺而未嘗無也故常應其動也常定而未嘗¶
有也故常寂常應常寂動静皆有事焉是之謂集¶
義集義故能無祗悔所謂動亦定静亦定者也心¶
一而巳静其體也而復求静根焉是撓其體也動¶
其用也而懼其易動焉是廢其用也故求静之心¶
即動也惡動之心非静也是之謂動亦動静亦動¶
將迎起伏相尋扵無窮矣故循理之謂静&KR0025;&KR0082;之¶
謂動&KR0082;也者非必聲色貨利外誘也有心之私皆¶
&KR0082;也故循理焉雖酬酢萬變皆静也濂溪所謂主¶
<pb:KR4e0157_SBCK_005-7a>¶
静無&KR0082;之謂也是謂集義者也&KR0025;&KR0082;焉雖心齋坐¶
忘亦動也告子之強制正助之謂也是外義者也¶
雖然僕盖&KR0025;事扵此而未之能焉聊為賢者陳其¶
&KR0001;見云爾以為何如便間示知之¶
　　與唐虞佐侍御(辛巳)¶
相與兩年情日益厚意日益真此皆彼此&KR0001;心喻¶
不以言謝者别後又承雄文追送稱許過情末又¶
重以傅&KR0003;之事&KR0001;擬益非其倫感怍何既雖然故¶
人之賜也敢不拜受果如是非獨進以有為將退¶
<pb:KR4e0157_SBCK_005-7b>¶
而&KR0046;扵巖穴之下要亦不失其為賢也巳敢不拜¶
賜昔人有言投我以木桃報之以瓊瑶今投我以¶
瓊瑶矣我又何以報之報之以其&KR0001;賜可乎&KR0003;之¶
言曰學扵古訓乃有&KR0023;夫謂學扵古訓者非謂其¶
通於文辭講&KR0003;於口耳之間義襲而取諸其外也¶
&KR0023;也者得之扵心之謂非外鑠也必如古訓而學¶
其&KR0001;學焉誠諸其身所謂黙而成之不言而信乃¶
為有得也夫謂遜志務時敏者非謂其飾情卑禮¶
於其外汲汲扵事功聲譽之間也其遜志也如地¶
<pb:KR4e0157_SBCK_005-8a>¶
之下而無&KR0001;不承也如海之虚而無&KR0001;不納也其¶
時敏也一於天徳戒懼扵不睹不聞如太和之運¶
而不息也夫然百世以俟聖人而不惑溥博淵泉¶
而時出之言而民莫不信行而民莫不恱施及蠻¶
貊而道徳流於無窮斯固&KR0003;之&KR0001;以爲&KR0003;也以是¶
爲報虞佐其能以郤我乎孟氏云責難之謂恭吾¶
其敢以後世文章之士期虞佐乎顔氏云舜何人¶
也予何人也虞佐其能不以&KR0003;自期乎人還燈下¶
草草為謝相去益逺臨楮怏悒¶
<pb:KR4e0157_SBCK_005-8b>¶
　　答方叔賢(辛巳)¶
承示大學原知用心於此深宻矣道一而已論其¶
大本大原則六經四書無不可推之而同者又不¶
特洪範之於大學而已此意亦㒒平日於朋友中¶
&KR0001;常言者譬之草木其同者生意也其花實之䟽¶
宻枝葉之髙下亦&KR0082;盡比而同之吾恐化工不如¶
是之雕刻也今吾兄方自喜以為獨見新得銳意¶
主張是&KR0003;雖素䝉信愛如鄙人者一時論&KR0003;當亦¶
未能遽入且願吾兄以&KR0001;見者實體諸身必將有¶
<pb:KR4e0157_SBCK_005-9a>¶
疑果無疑必將有得果無得又必有見然後鄙&KR0003;¶
可得而進也學之不明㡬百年矣近幸同志如甘¶
泉如吾兄者相與切磋講求頗有端緒而吾兄忽¶
復牽滯文義若此吾又將誰望乎君子論學固惟¶
是之從非以必同為貴至於入門下手䖏則有不¶
容於不辯者&KR0001;謂毫&KR0117;之差千里之謬矣致知格¶
物甘泉之&KR0003;與僕尚微有異然不害其為大同若¶
吾兄之&KR0003;似又與甘泉異矣相去逺恐辭不足以¶
逹意故言語&KR0033;冐不復有&KR0001;遜譲近與甘泉書亦¶
<pb:KR4e0157_SBCK_005-9b>¶
道此當不以爲罪也¶
　　二(癸未)¶
此學蓁蕪今幸吾儕復知講求於此固宜急急遑¶
遑并心同志務求其實以身明道學雖所入之途¶
稍異要其所志而同斯可矣不肖之謬劣已無足¶
論若叔賢之於甘泉亦乃牽制於文義紛爭扵辯¶
&KR0003;益重世人之惑以啓呶呶者之口斯誠不能無¶
憾焉憂病中不能數奉問偶有所聞因謙之去輒¶
附此言無倫次渭先相見望併出此¶
<pb:KR4e0157_SBCK_005-10a>¶
　　與楊仕鳴(辛巳)¶
差人来知令兄已於去冬安厝墓有&KR0043;草矣無由¶
一哭傷㢤&KR0001;委誌銘既病且冗須朋友中相知深¶
者一爲之始能有發耳喻及日用講求功夫只是¶
各依自家良知&KR0001;及自去其障擴充以盡其本體¶
不可遷就氣習以趨時好幸甚幸甚果如是方是¶
致知格物方是明善誠身果如是徳安得而不日¶
新業安得而不富有謂毎日自檢未有終日渾成¶
片段者亦只是致知工夫間㫁夫仁亦在乎熟之¶
<pb:KR4e0157_SBCK_005-10b>¶
而已又云以此磨勘先軰文字同異工夫不合常¶
生疑慮又何為其然㢤區區所論致知二字乃是¶
孔門正法眼蔵於此見得真的&KR0033;是建諸天地而¶
不悖質諸&KR0017;神而無疑考諸三王而不謬百世以¶
俟聖人而不惑知此者方謂之知道得此者方謂¶
之有徳異此而學即謂之異端離此而&KR0003;即謂之¶
邪&KR0003;迷此而行即謂之&KR0256;行雖千魔萬恠眩瞀變¶
幻於前自當觸之而碎迎之而解如太陽一出而¶
&KR0017;魅魍魎自無所逃其形矣尚何疑慮之有而何¶
<pb:KR4e0157_SBCK_005-11a>¶
異同之足惑乎&KR0001;謂此學如立在空中四面皆無¶
倚靠萬事不容染着色色信他本来不容一毫増¶
减若渉些安排着些意思便不是合一功夫雖言¶
句時有未瑩亦是仕鳴見得䖏足可喜矣但須切¶
實用力始不落空若只如此&KR0003;未免亦是議擬倣¶
象已後只做得一箇弄精魄的漢雖與近世格物¶
者症&KR0049;稍有不同其爲病痛一而已矣詩文之習¶
儒者雖亦不廢孔子&KR0001;謂有徳者必有言也若着¶
意安排組織未有不起於勝心者先軰號爲有志¶
<pb:KR4e0157_SBCK_005-11b>¶
斯道而亦復如是亦只是習心未除耳仕鳴旣知¶
致知之&KR0003;此等䖏自當一勘而破瞞他些子不得¶
也¶
　　二(癸未)¶
别後極想念向得尚謙書知仕鳴功夫日有所進¶
殊慰&KR0001;期大抵吾黨既知學問頭腦已不慮無下¶
手䖏只恐客氣為患不肯實致其良知耳後進中¶
如柯生軰亦頗有力量可進只是客氣為害亦不¶
小行時嘗與痛&KR0003;一畨不知近来果能克去否書¶
<pb:KR4e0157_SBCK_005-12a>¶
至来相見出此共勉之前軰之於後進無不欲其¶
入於善則其規切砥勵之間亦容有&KR0033;情過當者¶
&KR0077;恐後學未易承當得起既不我徳反以我為&KR0311;¶
者有矣往往無益而有損故莫若且就其力量之¶
&KR0001;可及者誘掖奨&KR0134;之往時亦嘗與仕鳴論及此¶
想能不忘也¶
　　三(癸未)¶
前者是備錄區區之語或未盡區區之心此册乃¶
&KR0033;述仕鳴&KR0001;得反不失區區之見可見學貴乎自¶
<pb:KR4e0157_SBCK_005-12b>¶
得也古人謂得意&KR0111;言學苟自得何以言為乎若¶
&KR0082;有&KR0001;記札以為日後印證之資則&KR0033;以已意之¶
&KR0001;得者書之而已不必一一拘其言辭反有&KR0001;不¶
逹也中間詞語時有未瑩病中不暇細為&KR0039;檢¶
　　與陸元静(辛巳)¶
齎奏人囬得佳稿及手札殊慰聞以多病之故將¶
從事於養生區區往年蓋嘗弊力於此矣後乃知¶
其不必如是始復一意扵聖賢之學大抵養徳養¶
身只是一事元静&KR0001;云真我者果能戒謹不暏恐¶
<pb:KR4e0157_SBCK_005-13a>¶
懼不聞而專志於是則神住氣住精住而仙家&KR0001;¶
謂長生乆視之&KR0003;亦在其中矣神仙之學與聖人¶
異然其造端托始亦惟&KR0082;引人於道悟真篇後序¶
中&KR0001;謂黄老悲其貪着乃以神仙之術漸次導之¶
者元静試取而觀之其微㫖亦自可識自堯舜禹¶
湯文武至於周公孔子其仁民愛物之心蓋無所¶
不至苟有可以長生不死者亦何惜以示人如老¶
子彭籛之徒乃其禀賦有若此者非可以學而至¶
後世如白玉蟾丘長春之屬皆是彼學中&KR0001;稱述¶
<pb:KR4e0157_SBCK_005-13b>¶
以為祖師者其得夀皆不過五六十則所謂長生¶
之&KR0003;當必有所指矣元静氣弱多病但遺棄聲名¶
清心寡慾一意聖賢如前&KR0001;謂真我之&KR0003;不宜輕¶
信異道徒自惑亂聰明弊精勞神廢靡&KR0010;月乆而¶
不返將遂為病狂䘮心之人不難矣昔人謂三折¶
肱為良醫區區非良醫盖嘗三折肱者元静其慎¶
聼毋忽區區省親本聞部中已准覆但得　㫖即¶
當長遯山澤不乆　朝廷且大賚則元静推封亦¶
有日果能訪我於陽明之麓當能為元静决此大¶
<pb:KR4e0157_SBCK_005-14a>¶
疑也¶
　　二(壬午)¶
某不孝不忠延禍先人酷罰未敷致玆多口亦其¶
宜然乃勞賢者觸冒忌諱為之辯雪雅承道誼之¶
愛深切懇至甚非不肖孤之&KR0001;敢望也無辯止謗¶
嘗聞昔人之敎矣况今何止於是四方英傑以講¶
學異同之故議論方興吾儕可勝辯乎惟當反求¶
諸已苟其言而是歟吾斯尚有&KR0001;未信歟則當務¶
求其是不得輒是已而非人也使其言而非歟吾¶
<pb:KR4e0157_SBCK_005-14b>¶
斯既已自信歟則當益致其踐&KR0130;之實以務求於¶
自謙所謂黙而成之不言而信者也然則今日之¶
多口孰非吾儕動心&KR0216;性砥礪切磋之地乎且彼¶
議論之興非必有所私怨於我彼其爲&KR0003;亦將自¶
以爲衞夫道也况其&KR0003;本自出於先儒之緒論固¶
各有所慿據而吾儕之言驟異於昔反若鑿空杜¶
撰者乃不知聖人之學本来如是而流傳失真先¶
儒之論所以日益支離則亦由後學沿習乖謬積¶
漸所致彼既先横不信之念莫肯虚心講究加以¶
<pb:KR4e0157_SBCK_005-15a>¶
吾儕議論之間或為勝心浮氣所乗未免過為矯¶
激則固宜其非&KR0015;而駭惑矣此吾儕之責未可專¶
以罪彼為也嗟乎吾儕今日之講學將求異其&KR0003;¶
於人邪亦求同其學於人邪將求以善而勝人邪¶
亦求以善而養人邪知行合一之學吾儕但口&KR0003;¶
耳何嘗知行合一邪推尋所自則如不肖者為罪¶
尤重盖在平時徒以口舌講解而嘗嘗體諸其身¶
名浮於實行不掩言已未嘗實致其知而謂昔人¶
致知之&KR0003;未有盡如貧子之&KR0003;金乃未免從人乞¶
<pb:KR4e0157_SBCK_005-15b>¶
食諸君病於相信相愛之過好而不知其惡遂乃¶
共成今日紛紛之議皆不肖之罪也雖然昔之君¶
子盖有舉世非之而不顧千百世非之而不顧者¶
亦求其是而已矣豈以一時毀譽而動其心邪惟¶
其在我者有未盡則亦安可遂以人言為盡非伊¶
川晦菴之在當時尚不免於詆毀斥逐况在吾軰¶
行有&KR0001;未至則夫人之詆毀斥逐正其宜耳凢今¶
争辯學術之士亦必有志於學者也未可以其異¶
巳而遂有所踈外是非之心人皆有之彼其但蔽¶
<pb:KR4e0157_SBCK_005-16a>¶
於積習故於吾&KR0003;卒未易解就如諸君初聞鄙&KR0003;¶
時其間寧無非&KR0015;詆毀之者乆而釋然以悟甚至¶
反有激爲過當之論者矣又安知今日相詆之力¶
不爲異時相信之深者乎衰絰哀苦中非論學時¶
而道之興廢乃有不容於冺黙者不覺叨叨至此¶
言無倫次幸亮其心也致知之&KR0003;向與惟濬及崇¶
一諸友極論於江西近日楊仕鳴来過亦嘗一及¶
頗爲詳悉今原忠宗賢二君復徃諸君更相與細¶
心體究一畨當無餘藴矣孟子云是非之心知也¶
<pb:KR4e0157_SBCK_005-16b>¶
是非之心人皆有之即所謂良知也孰無是良知¶
乎但不能致之耳易謂知至至之知至者知也至¶
之者致知也此知行之&KR0001;以一也近世格物致知¶
之&KR0003;只一知字尚未有下落若致字工夫全不曽¶
道著矣此知行之&KR0001;以二也¶
　　答舒國用(癸未)¶
来書足見為學篤切之志學患不知要知要矣患¶
無篤切之志國用既知其要又能立志篤切如此¶
其進也孰禦中間所疑一二節皆工夫未熟而&KR0082;¶
<pb:KR4e0157_SBCK_005-17a>¶
速助長之爲病耳以國用之&KR0001;志向而去其&KR0082;速¶
助長之心循循日進自當有至前&KR0001;疑一二節自¶
將渙然氷釋矣何俟於予言譬之飲食其味之羙¶
惡食者當自知之非人之能以其羙惡告之也雖¶
然國用&KR0001;疑一二節者近時同志中往往皆有之¶
然吾未嘗以告也今且姑爲國用一言之夫謂敬¶
畏之増不能不爲灑落之累又謂敬畏爲有心如¶
何可以無心而出於自然不疑其所行凢此皆吾¶
&KR0001;謂&KR0082;速助長之爲病也夫君子之所謂敬畏者¶
<pb:KR4e0157_SBCK_005-17b>¶
非有所恐懼憂患之謂也乃戒慎不睹恐懼不聞¶
之謂耳君子之所謂灑落者非曠蕩放逸縦情肆¶
意之謂也乃其心體不累於&KR0082;無入而不自得之¶
謂耳夫心之本體即天理也天理之昭明靈覺所¶
謂良知也君子之戒慎恐懼惟恐其昭明靈覺者¶
或有所昬昧放逸流於非僻邪&KR0301;而失其本體之¶
正耳戒慎恐懼之功無時或間則天理常存而其¶
昭明靈覺之本體無所&KR0603;蔽無所牽擾無所恐懼¶
憂患無所好樂忿&KR1264;無所意必固我無所歉餒愧¶
<pb:KR4e0157_SBCK_005-18a>¶
怍和融瑩徹充塞流行動容周旋而中禮從心所¶
&KR0082;而不踰斯乃所謂真灑落矣是灑落生於天理¶
之常存天理常存生於戒慎恐懼之無間孰謂敬¶
畏之増乃反為灑落之累耶惟夫不知灑落為吾¶
心之體敬畏為灑落之功岐為二物而分用其心¶
是以互相牴牾動多拂戾而流於&KR0082;速助長是國¶
用之所謂敬畏者乃大學之恐懼憂患非中庸戒¶
慎恐懼之謂矣程子常言人言無心只可言無私¶
心不可言無心戒慎不睹恐懼不聞是心不可無¶
<pb:KR4e0157_SBCK_005-18b>¶
也有所恐懼有所憂患是私心不可有也堯舜之¶
兢兢業業文王之小心翼翼皆敬畏之謂也皆出¶
乎其心體之自然也出乎心體非有所為而為之¶
者自然之謂也敬畏之功無間於動静是所謂敬¶
以&KR0033;内義以方外也敬義立而天道逹則不疑其¶
所行矣所&KR0009;詐&KR0003;大意亦好以此自勵可矣不必¶
以責人也君子不蘄人之信也自信而已不蘄人¶
之知也自知而已因先塋未畢功人事紛㳫来使¶
立候凍筆潦草無次¶
<pb:KR4e0157_SBCK_005-19a>¶
　　與劉元道(癸未)¶
来喻&KR0082;入坐窮山絶世故屏思慮養吾靈明必自¶
驗至於通晝夜而不息然後以無情應世故且云¶
扵静求之似爲徑&KR0033;但勿流於空寂而已觀此足¶
見任道之剛毅立志之不凢且前後所論皆不爲¶
無見者矣可喜可喜夫良醫之治病隨其疾之虚¶
實強弱寒&KR0044;内外而斟酌加减調理&KR0024;泄之要在¶
去病而已初無一定之方不問證候之如何而必¶
使人人服之也君子養心之學亦何以異於是元¶
<pb:KR4e0157_SBCK_005-19b>¶
道自量其受病之深淺氣血之強弱自可如其所¶
云者而斟酌爲之亦自無傷且專&KR0082;絶世故屏思¶
慮偏於虚静則恐既已養成空寂之性雖&KR0082;勿流¶
於空寂不可得矣大抵治病雖無一定之方而以¶
去病爲主則是一定之法若但知随病用藥而不¶
知因藥發病其失一而已矣閒中且將明道定性¶
書熟味意况當又不同憂病不能一一信筆草草¶
無次¶
　　答路賔陽(癸未)¶
<pb:KR4e0157_SBCK_005-20a>¶
憂病中逺使惠問哀感何已守忠之訃方爾痛心¶
而復　不起惨割如何可言死者巳矣生者益¶
孑立寡助不及今奮&KR0036;砥礪坐待澌盡燈㓕固將¶
抱恨無窮自来山間朋友逺近至者百餘人因此¶
頗有警發見得此學益的&KR0192;簡易真是考諸三王¶
而不謬百世以俟聖人而不惑者惜無因復與賔¶
陽一面語耳郡務雖繁然民人社稷莫非實學以¶
賔陽才質之羙行之以忠信堅其必為聖人之志¶
勿為時議所摇近名所動吾見其徳日進而業日¶
<pb:KR4e0157_SBCK_005-20b>¶
廣矣荒憒不能多及心亮¶
　　與黄勉之(甲申)¶
屢承書惠兼示述作足知才識之邁向道懇切之¶
難得也何幸何幸然未由一面鄙心之所&KR0082;效者¶
尚爾鬱而未申有&KR0018;盛情多矣君子學以為已成¶
已成物雖本一事而先後之序有不容紊孟子云¶
學問之道無他求其放心而已矣誦習經史本亦¶
學問之事不可廢者而忘本逐末明道尚有玩物¶
䘮志之戒若立言垂訓尤非學者所宜汲汲矣所¶
<pb:KR4e0157_SBCK_005-21a>¶
示格物&KR0003;&KR0113;道註誠荷不鄙之盛切深慚悚然非¶
淺劣之所敢望於足下者也且其為&KR0003;亦於鄙見¶
㣲有未盡何時合并當悉其義&KR0133;且勿以示人孔¶
子云五十以學易可以無大過矣充足下之才志¶
當一日千里何所不可到而不勝駿逸之氣急於¶
馳驟奔放抵突若此將恐自蹶其足非任重致逺¶
之道也古本之釋不得已也然不敢多為辭&KR0003;正¶
恐&KR0081;藤&KR0374;繞則枝&KR0428;反為&KR0041;翳耳短序亦嘗三易¶
稿石刻其最後者今各徃一本亦足以知初年之¶
<pb:KR4e0157_SBCK_005-21b>¶
見未可據以爲定也¶
　　二(甲申)¶
勉之别去後家人病益狼狽賤軀亦咳逆泄瀉相¶
仍曾無間日人事紛㳫未論也用是大學古本曽¶
無下筆䖏有&KR0499;勤勤之意然此亦自可徐徐圖之¶
但古本白文之在吾心者未能時時發明&KR0077;有可¶
憂耳来問數條實亦無暇作答締觀簡末懇懇之¶
誠又自不容己於言也¶
　来書云以良知之敎涵泳之覺其徹動徹静徹¶
<pb:KR4e0157_SBCK_005-22a>¶
　晝徹夜徹古徹今徹生徹死無非此物不假纎¶
　毫思索不得纎毫助長亭亭當當靈靈明明觸¶
　而應感而通無所不照無所不覺無所不逹千¶
　聖同途萬賢合轍無他如神此即為神無他希¶
　天此即為天無他順帝此即為帝本無不中本¶
　無不公終日酬酢不見其有動終日閑居不見¶
　其有静真乾坤之靈體吾人之妙用也&KR0060;又以¶
　為中庸誠者之明即此良知為明誠之者之戒¶
　慎恐懼即此良知爲戒慎恐懼當與惻&KR0046;羞惡¶
<pb:KR4e0157_SBCK_005-22b>¶
　一般俱是良知條件知戒慎恐懼知惻&KR0046;知羞¶
　惡通是良知亦即是明云云¶
此節論得已甚分曉知此則知致知之外無餘功¶
矣知此則知所謂建諸天地而不悖質諸&KR0017;神而¶
無疑百世以俟聖人而不惑者非虚語矣誠明戒¶
懼効驗功夫本非兩義既知徹動徹静徹死徹生¶
無非此物則誠明戒懼與惻&KR0046;羞惡人安得别有¶
一物爲之歟¶
　来書云隂陽之氣訢合和暢而生萬物物之有¶
<pb:KR4e0157_SBCK_005-23a>¶
　生皆得此和暢之氣故人之生理本自和暢本¶
　無不樂觀之鳶飛魚躍鳥鳴獸舞草木欣欣向¶
　榮皆同此樂但為客氣物&KR0082;攪此和暢之氣始¶
　有間㫁不樂孔子曰學而時習之便立箇無間¶
　㫁功夫恱則樂之萌矣朋来則學成而吾性本¶
　體之樂復矣故曰不亦樂乎在人雖不我知吾¶
　無一毫愠怒以間㫁吾性之樂聖人恐學者樂¶
　之有息也故又言此所謂不怨不尤與夫樂在¶
　其中不改其樂皆是樂無間㫁否云云¶
<pb:KR4e0157_SBCK_005-23b>¶
樂是心之本體仁人之心以天地萬物為一體訢¶
合和暢原無間隔来書謂人之生理本自和暢本¶
無不樂但為客氣物&KR0082;攪此和暢之氣始有間㫁¶
不樂是也時習者求復此心之本體也恱則本體¶
漸復矣朋来則本體之訢合和暢充周無間本體¶
之訢合和暢本来如是初未嘗有所増也就使無¶
朋来而天下莫我知焉亦未嘗有所减也来書云¶
無間㫁意思亦是聖人亦只是至誠無息而已其¶
工夫只是時習時習之要只是謹獨謹獨即是致¶
<pb:KR4e0157_SBCK_005-24a>¶
良知良知即是樂之本體此節論得大意亦皆是¶
但不宜便有所執着¶
来書云韓昌&KR0058;愽愛之謂仁一句㸔来大段不¶
　錯不知宋儒何故非之以爲愛自是情仁自是¶
　性豈可以愛為仁愚意則曰性即未發之情情¶
　即已發之性仁即未發之愛愛即已發之仁如¶
　何喚愛作仁不得言愛則仁在其中矣孟子曰¶
　惻&KR0046;之心仁也周子曰愛曰仁昌&KR0058;此言與孟¶
　周之㫖無甚差别不可以其文人而忽之也云¶
<pb:KR4e0157_SBCK_005-24b>¶
　云¶
愽愛之&KR0003;本與周子之㫖無大相逺樊遅問仁子¶
曰愛人愛字何嘗不可謂之仁歟昔儒㸔古人言¶
語亦多有因人重輕之病正是此等處耳然愛之¶
本體固可謂之仁但亦有愛得是與不是者須愛¶
得是方是愛之本體方可謂之仁若只知愽愛而¶
不論是與不是亦便有差處吾嘗謂愽字不若公¶
字為盡大抵訓釋字義亦只是得其大槩若其精¶
㣲奥藴在人思而自得非言語所能喻後人多有¶
<pb:KR4e0157_SBCK_005-25a>¶
泥文著相專在字眼上穿求&KR0077;是心從法華轉也¶
来書云大學云如好好色如惡惡臭所謂惡之¶
　云者凢見惡臭無䖏不惡固無妨礙至於好色¶
　無䖏不好則將凢羙色之經於目也亦盡好之¶
乎大學之訓當是借流俗好惡之常情以喻聖¶
賢好善惡惡之誠耳抑將好色亦為聖賢之所¶
　同好經於目雖知其姣而思則無邪未嘗少累¶
其心體否乎詩云有女如雲未嘗不知其姣也¶
　其姣也匪我思存言匪我見存則思無邪而不¶
<pb:KR4e0157_SBCK_005-25b>¶
　累其心體矣如見軒冕金玉亦知其為軒冕金¶
　玉也但無歆羡希覬之心則可矣如此㸔不知¶
　通否云云¶
人於尋常好惡或亦有不真切䖏惟是好好色惡¶
惡臭則皆是發於真心自求快足曾無纎假者大¶
學是就人人好惡真切易見䖏指示人以好善惡¶
惡之誠當如是耳亦只是形容一誠字今若又於¶
好色字上生如許意見&KR0077;未免有執指為月之病¶
昔人多有為一字一句所牽蔽遂致錯解聖經者¶
<pb:KR4e0157_SBCK_005-26a>¶
正是此症候耳不可不察也中間云無䖏不惡固¶
無妨礙亦便有受病䖏更詳之¶
来書云有人因薛文清過思亦是&KR0064;氣之&KR0003;乃¶
　欲截然不思者&KR0060;以孔子曰吾嘗終日不食終¶
　夜不&KR0397;以思亦將謂孔子過而&KR0064;其氣乎以愚¶
　推之惟思而外於良知乃謂之過若念念在良¶
　知上體認即如孔子終日終夜以思亦不爲過¶
　不外良知&KR0048;是何思何慮尚何過㢤云云¶
過思亦是&KR0064;氣此語&KR0003;得亦是若遂&KR0082;截然不思¶
<pb:KR4e0157_SBCK_005-26b>¶
&KR0077;是因噎而廢食者也来書謂思而外於良知乃¶
謂之過若念念在良知上體認即終日終夜以思¶
亦不為過不外良知即是何思何慮此語甚得鄙¶
意孔子所謂吾嘗終日不食終夜不&KR0397;以思無益¶
不如學也者聖人未必然乃是指出徒思而不學¶
之病以誨人耳若徒思而不學安得不謂之過思¶
與¶
　　答劉内重(乙酉)¶
書来警發良多知感知感腹疾不&KR0082;作答但内重¶
<pb:KR4e0157_SBCK_005-27a>¶
為學工夫尚有可商量者不可以虚来意之辱輒¶
復書此耳程子云所見所期不可不逺且大然而¶
為之亦須量力有漸志大心勞力小任重恐終敗¶
事夫學者既立有必為聖人之志只消就自已良¶
知明覺處朴實頭致了去自然循循日有所至原¶
無許多門面摺數也外面是非毀譽亦好資之以¶
為警切砥礪之地&KR0077;不得以此稍動其心便將流¶
於心勞日拙而不自知矣内重強剛篤實自是任¶
道之器然於此等處向須與謙之從容一商量又¶
<pb:KR4e0157_SBCK_005-27b>¶
當有見也眼前路逕須放開闊才好容人来徃若¶
太拘窄恐自已亦無展足之地矣聖人之行初不¶
逺於人情魯人獵較孔子亦獵較鄕人儺朝服而¶
立於阼階難言之互鄕亦與進其童子在當時固¶
不能無惑之者矣子見南子子路且有不恱夫子¶
到此如何更與子路&KR0003;得是非只好矢之而已何¶
也若要&KR0003;見南子是得多少氣力来&KR0003;且若依着¶
子路認箇不是則子路終身不識聖人之心此學¶
終將不明矣此等苦心䖏惟顔子便能識得故曰¶
<pb:KR4e0157_SBCK_005-28a>¶
於吾言無所不恱此正是大頭腦䖏區區舉似内¶
重亦&KR0082;内重謙虚其心宏大其量去人我之見&KR0376;¶
意必之私則此大頭腦䖏自將卓爾有見當有雖¶
&KR0082;從之末由也已之嘆矣大扺竒特斬&KR0376;之行多¶
後世希髙慕大者之所喜聖賢不以是為貴也故¶
索&KR0046;行怪則後世有述焉依乎中庸固有遯世不¶
見知者矣學&KR0376;道䘮之餘苟有以講學来者所謂¶
空谷之足音得似人者可矣必如内重所云則今¶
之可講學者止可如内重軰二三人而止矣然如¶
<pb:KR4e0157_SBCK_005-28b>¶
内重者亦不能時時来講也則法堂前草深一丈¶
矣内重有進道之資而㣲失之於隘吾固不敢避¶
飾非自是之嫌而叨叨至此内重宜悉此意弗徒¶
求之言語之間可也¶
　　與王公弼(乙酉)¶
前王汝止家人去因在妻䘮中草草未能作書人¶
来逺承問惠得聞動&KR0130;殊慰殊慰書中所云斯道¶
廣大無䖏欠缺動静窮逹無徃非學自到任以来¶
錢榖獄訟事上接下皆不敢放過但反&KR0026;於獨猶¶
<pb:KR4e0157_SBCK_005-29a>¶
未是夭壽不二根基毀譽得䘮之間未能脫然足¶
知用功之宻只此自知之明便是良知致此良知¶
以求自慊便是致知矣殊慰殊慰師伊師顔兄弟¶
乆居於此黃正之来此亦已兩月餘何廷仁到亦¶
數日朋友聚此頗覺有益惟齊不得力而歸此友¶
性氣殊别變化甚難殊為可憂爾閒及之¶
　　答董澐蘿石(乙酉)¶
　問某賦性平&KR0033;守分毎遇能言之士則以已之¶
　遅鈍爲慚恐是根噐弱甚¶
<pb:KR4e0157_SBCK_005-29b>¶
此皆未免有外重内輕之患若平日能集義則浩¶
然之氣至大至公充塞天地自然富貴不能淫貧¶
賤不能移威武不能屈自然能知人之言而凢詖¶
淫邪遁之詞皆無所施於前矣况肯自以爲慚乎¶
集義只是致良知心得其宜為義致良知則心得¶
其宜矣¶
　問某因親弟糧役與之謀敗致累多人因思皆¶
　不老實之過也如何¶
謂之老實須是實致其良知始得不然&KR0077;恐所謂¶
<pb:KR4e0157_SBCK_005-30a>¶
老實者正是老實不好也昔人亦有爲手足之情¶
受汙辱者然不致知此等事於良知亦自有不安¶
　問某因海寧縣丞盧珂居官㢘甚而極貧饑寒¶
餓死遂走拜之贈以詩襪歸而胸次帖帖然自¶
　以爲得也只此自以爲得也恐亦不宜¶
知得自以爲得之非宜只此便是良知矣民之秉¶
彞也故好是懿徳又多着一分意思不得多着一¶
分意思便是私矣¶
　問某見人有善行毎好録之時以展閱常見二¶
<pb:KR4e0157_SBCK_005-30b>¶
　醫一姓韓一姓郭者以利相讓亦必錄之¶
錄善人以自勉此亦多聞多見而識乃是致良知¶
之功此等人只是欠學問恐不能到頭如此吾軰¶
中亦未易得也¶
　　與黃宗賢(癸未)¶
南行想亦從心所欲職守閒静益得專志於學聞¶
之殊慰賤軀入夏来山中感暑痢歸卧兩月餘變¶
成痰咳今雖稍平然咳尚未已也四方朋友来去¶
無定中間不無切磋砥礪之益但真有力量能擔¶
<pb:KR4e0157_SBCK_005-31a>¶
荷得亦自少見大抵近世學者只是無有必為聖¶
人之志近與尚謙子莘誠甫講孟子鄊原狂狷一¶
章頗覺有所省&KR0036;相見時試更一論如何聞接引¶
同志孜孜不怠甚善甚善但論議之際必須謙虚¶
簡明為佳若自䖏過任而詞意重復&KR0077;恐無益有¶
損在髙明㫁無此因見舊時友朋徃徃不免斯病¶
謾一言之¶
　　&KR0009;薛尚謙(癸未)¶
承喻自咎罪疾只緣輕傲二字累倒足知用力懇¶
<pb:KR4e0157_SBCK_005-31b>¶
切但知得輕傲䖏便是良知致此良知除郤輕傲¶
便是格物致知二宇是千古聖學之秘向在䖍時¶
終日論此同志中尚多有未徹近於古本序中改¶
數語頗發此意然見者徃徃亦不能察今&KR0009;一&KR0083;¶
幸熟味此是孔門正法眼藏從前儒者多不曽悟¶
到故其&KR0003;卒入於支離仕鳴過䖍常與細&KR0003;不審¶
閒中曽論及否諭及甘泉論仕徳䖏殆一時意有¶
所向而云益亦未見其止之嘆耳仕徳之學未敢¶
便以為至&KR0048;其信道之篤臨死不貳眼前曽有㡬¶
<pb:KR4e0157_SBCK_005-32a>¶
人所云心心相持如髠如鉗正恐同軰中亦未見¶
有能如此者也書来謂仕鳴海崖大進此學近得¶
數友皆有根力䖏乆當能發揮幸甚聞之喜而不¶
&KR0304;也海崖爲誰氏便中&KR0009;知之¶
王文成公全書卷之五終¶
<pb:KR4e0157_SBCK_005-32b>¶
<pb:KR4e0157_SBCK_005-32b>¶
