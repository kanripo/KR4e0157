# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:21.612607
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0433-013王文成公全書別錄-卷第十三.
<pb:KR4e0157_SBCK_008-1a>¶
王文成公全書卷之十三¶
　　别錄(五/奏䟽)¶
　奏疏五¶
　　乞寛免稅糧急救民困以弭災變疏(十五/年三)¶
(月二十/五日)¶
照得正徳十四年七月内節據吉安等一十三府¶
所屬廬陵等縣各申為旱災事開稱本年自三月¶
至于秋七月不雨禾苗未及𤼵生盡行枯死夏稅¶
秋糧無從辦納人民愁嘆将及流離申乞轉逹寛¶
<pb:KR4e0157_SBCK_008-1b>¶
免等因到臣節差官吏老人&KR0191;勘前項地方委百¶
三月以来雨澤不降禾苗枯死續該寜王謀反乗¶
釁鼓亂傳播偽命優免租稅小人惟利是趨洶洶¶
思亂臣因通行告示許以奏聞優免稅糧諭以臣¶
子大義申　祖宗休養生息之澤暴寧王誅求無¶
厭之惡由是人心稍稍安集背逆趨順老弱居守¶
丁壯出征團保饋餉邑無遺户家無遺夫就使雨¶
暘時若江西之民亦已廢耕耘之業事征戰之苦¶
况軍旅旱乾一時併作雖富室大户不免饑饉下¶
<pb:KR4e0157_SBCK_008-2a>¶
戸小民得無轉死溝壑流散四方乎設或饑寒所¶
迫徴輸所苦人自爲亂將若之何如蒙乞　𠡠該¶
部暫將正徳十四年分稅糧通行優免以救殘傷¶
之民以防變亂之階伏望　皇上罷冗員之俸損¶
不急之賞止無名之徴節用省費以足軍國之需¶
天下幸甚縁由於本年七月三十日具題請　㫖¶
未奉明降隨蒙　大駕親征京邉官軍前後萬數¶
㳫至并臨填城塞郭百姓戍守鋒鏑之餘未及息¶
肩弛擔又復救死扶傷呻吟奔走以給厮養一應¶
<pb:KR4e0157_SBCK_008-2b>¶
誅求妻孥鬻於草料骨髓竭於徴輸當是之時鳥¶
驚魚散貧民老弱流離棄委溝壑狡健者逃竄山¶
澤群聚為盗獨遺其稍有家業與良善守死者十¶
之二三又皆顛頓號呼於挺刅捶撻之下郡縣官¶
吏咸赴省城與兵馬住屯之所奔命聼役不復得¶
親民事上下洶洶如駕漏船於風濤顛沛之中惟¶
懼覆溺之不暇豈遑復顧其他為日後之慮憂及¶
稅賦之不免征科之未完乎當是之時雖臣等亦¶
皆奔走道路危疑倉皇恐不能為小民請一旦之¶
<pb:KR4e0157_SBCK_008-3a>¶
命豈遑為&KR0010;月之慮憂及賦稅之不免征課之未¶
完而暇為之復請乎若是者又數月京邉官軍始¶
將有旅歸之期而户部&KR0010;額之徵已下漕運交兊¶
之文已促督催之使切責之檄已交馳四集矣流¶
移之民聞官軍之將去稍稍脇息延望歸尋其故¶
業足未入境而頸已繋於追求者之手矣夫荒旱¶
極矣而又因之以變亂變亂極矣而又加之以師¶
旅師旅極矣而又竭之以供饋益之以誅求亟之¶
以征歛當是之時有目者不忍睹有耳者不忍聞¶
<pb:KR4e0157_SBCK_008-3b>¶
又從而　其膏血有人心者而尚&KR0216;為之乎今逺¶
近軍民號呼匍匐訴告喧騰求　朝廷出帑藏以¶
賑濟乆而未𫉬反有追征之令閧然興怨謂臣等¶
昔日蠲賦之言為詒已竊相傷嗟謂宸濠叛逆獨¶
知&KR0278;免租稅以要人心我軰　朝廷赤子皆嘗竭¶
骨髄出死力以勤　國難今困窮巳極獨不蒙少¶
加&KR0278;恤又從而追征之將何以自全是以令之而¶
益不信撫之而益憤憤諭之而益呶呶甫懐收復¶
之望又為流徙之圖計窮𫝑迫匿而為奸肆而為¶
<pb:KR4e0157_SBCK_008-4a>¶
宼兩月以来有司之以鼠竊警報者月無虚日無¶
恠也彼無家業衣食之資無父母妻子之戀而又¶
旁有追呼之苦上有捶剥之災自非禮義之士孰¶
肯閉口枵腹坐以待死乎今　朝廷亦嘗有寛恤¶
之令矣亦嘗有賑濟之典矣然寛恤賑濟内無帑¶
蔵之𤼵外無官府之儲而徒使有司措置措置者¶
豈能神輸而鬼運必將取諸富民今富民則又皆¶
貧民矣削貧以濟貧猶割心臠肉以啖口口未飽¶
而身先斃且又有侵尅之弊又有漁獵之奸民之¶
<pb:KR4e0157_SBCK_008-4b>¶
賴以生者不能什一民之坐而死者常十九矣故¶
寛恤之虚文不若蠲租之實惠賑濟之難及不若¶
免租之易行今不免租稅不息誅求而徒曰寛恤¶
賑濟是奪其口中之食而曰吾將療汝之饑刳其¶
腹腎之肉而曰吾將救汝之死凢有血氣皆將不¶
信之矣夫戸部以　國計為官漕運以轉輸為任¶
今&KR0010;額之催交兊之促皆其職之使然但民者&KR0022;¶
之本&KR0022;本一揺雖有粟吾得而食諸伏望　皇上¶
軫念地方𡍼炭之餘小民困苦已極思&KR0022;本之當¶
<pb:KR4e0157_SBCK_008-5a>¶
固慮禍變之可憂乞　𠡠該部速將正徳十四十¶
五年該省錢糧悉行寛免其南昌南康九江等府¶
殘破尤甚者重加寛貸使得漸囬喘息&KR0113;復生理¶
非但解江西一省之倒懸臣等無地方變亂之禍¶
得免於誅戮實天下之幸宗社之福也夫免江西¶
一省之糧稅不過四十萬石今吝四十萬石而不¶
肯蠲異時禍變卒起即出數百萬石既已無救於¶
難矣此其形迹巳見事理甚明者臣等上不能㑹¶
計征歛以足　國用下不能建謀設䇿以濟民窮¶
<pb:KR4e0157_SBCK_008-5b>¶
徒痛哭流涕一言小民疾苦之狀惟　陛下速將¶
臣等黜歸田里早賜施行以紓禍變緣係寛免稅¶
糧急救民困以弭災變事理爲此具本請　㫖¶
　　計䖏地方䟽(十五年五/月十五日)¶
臣惟財者民之心也財散則民聚民者&KR0022;之本也¶
本固則&KR0022;寧故文帝以賜租致富樂之效太宗以¶
&KR0073;民成給足之風君民一體古今同符臣㑹同廵¶
按江西監察御史唐龍議照寜賊宸濠志窮荒度¶
謀肆併吞其於民間田地山塘房屋等項或用勢¶
<pb:KR4e0157_SBCK_008-6a>¶
強占或减價賤買或因官本准折或摭别事抄收¶
有中人之家者一遭其毒即無棲身之所有上農¶
之田者一中其奸即無用鋤之地尤且虚填契書¶
以杜人言私置簿籍以增租額利歸一已害及萬¶
家故先有副使胡世寜&KR0033;言指陳續該科道等官¶
交章舉𤼵言皆有據事非無徴近奉　詔書曰宸¶
濠天性𠒋惡自作不靖強奪官民田産動以萬計¶
則　陛下明以燭姦深知宸濠田産皆奪諸百姓¶
者也又曰占奪田産悉還本主則　陛下仁以憫¶
<pb:KR4e0157_SBCK_008-6b>¶
下盡&KR0082;舉百姓之田産而給還之也　聖言猶在¶
昭如日星&KR0038;信不移堅如金石始者宸濠既敗該¶
臣等已行守巡等官將該府及各賊黨田地房屋¶
許令府縣等官俱抄没在官造報在册矣但委官¶
查勘之時正事變搶攘之際業主驚散俱未寧家¶
上司督責急&KR0082;了事依契溷查慿人浪報多寡是¶
較占買未分　明詔雖有給主之條小民猶抱失¶
業之恨昔之居不得而居也昔之田不得而食也¶
澤未下究怨徒上歸况屋無主則毀地不耕則荒¶
<pb:KR4e0157_SBCK_008-7a>¶
故兵馬之後瓦柱僅存田野之間草莱漸長兼以¶
勢室豪強恣行包侵之計奸徒私&KR0060;動開埋没之¶
端及今審䖏不早將来遺失益多再照前項田産¶
多在南昌新建二縣受害獨深人人&KR0013;其誅求家¶
家&KR0013;其檢括且賊師起事抄掠尤慘官兵破圍傷¶
殘未蘇財盡巳極民困莫加查得二縣額派兊軍¶
淮安京庫三項糧米共十一萬九千石有零　淮¶
益二府禄米共四千二石節奏寛免未奉停徴運¶
官守催旗校逼取勢急若火案積如山民納不前¶
<pb:KR4e0157_SBCK_008-7b>¶
官宜為䖏及照一方之統會在於省城各府之錢¶
糧併於司庫查得本布政司官庫先&KR0013;賊兵劫搶¶
&KR0071;因軍餉動支官吏徒守乎空櫃&KR0083;筆亦賖于舖¶
家大兵必有荒年民窮必有盗賊萬一變生無常¶
釁起不測則寸兵尺鐵皆無所需束芻斗糧亦不¶
能辦公私失恃緩急可憂再照省城各門城樓窩¶
鋪及諸司衙門先是王府占據多屬踈隘近因兵¶
火蔓延半遭蕩焚夫城樓者一方防禦之所關衙¶
門者諸司政令之所出託始創新固無民力因陋¶
<pb:KR4e0157_SBCK_008-8a>¶
就簡見有官房如蒙乞　𠡠該部查議將前項抄¶
沒過寍府及各賊黨下田地山塘房屋等項行令¶
布政司會同按察司各掌印官及分守分巡官并¶
府縣官&KR0025;實覆行查勘明白委係占奪百姓者遵¶
照　詔書内事理給還本主管業及將於内官房¶
酌量移改城樓窩鋪衙門餘外無碍田地山塘房¶
屋仍令各官公同照依時估變價銀入官先儘撥¶
&KR0024;南新二縣兊軍淮安京庫折銀糧米及王府禄¶
米外有羡餘收貯布政司官庫用備緩急仍禁約¶
<pb:KR4e0157_SBCK_008-8b>¶
𫝑豪之家不得用強占買各委官亦不得畏𫝑市¶
恩致招物議九撥給變賣事情若有𫝑豪強占強¶
買及委官畏𫝑市恩各情弊許撫按衙門指實紏¶
劾懲究施行事完該司將各項數目徑自造冊奏¶
報并呈該部查考是盖以百姓之業納百姓之糧¶
以地方之財還地方之用民沾惠而&KR0038;不費事就¶
緒而財不傷書曰守&KR0022;在衆易曰聚人曰財惟¶
陛下留意焉縁係計䖏地方事理未敢擅便為此¶
具本請　㫖¶
<pb:KR4e0157_SBCK_008-9a>¶
　　水災自劾䟽(十五年五/月十五日)¶
臣惟有官守者不得其職則去受人之牛羊而為¶
之牧者求牧與蒭而不得則反諸其人臣以匪才¶
繆膺江西廵撫之&KR0009;今且數月曾未能有分毫及¶
民之政而地方日以多故民日益困財日益匱災¶
變日興禍患日促自春入夏雨水連綿江湖漲溢¶
經月不退自贛吉臨瑞廣撫南昌九江南康沿江¶
諸郡無不被害&KR0112;苗淪沒室廬漂蕩魚鱉之民聚¶
棲於木杪商旅之舟經行於閭巷潰城决隄千里¶
<pb:KR4e0157_SBCK_008-9b>¶
為壑煙火㫁絶惟聞哭聲詢諸父老皆謂數十年¶
来所未有也除行各該司府州縣&KR0113;省&KR0191;勘具¶
奏外夫變不虚生縁政而起政不自弊因官而作¶
官之失職臣實其端何所逃罪夫以江西之民遭¶
歷宸濠之亂脂膏已竭而又因之以旱荒&KR0071;之以¶
師旅遂使豐稔連年曲加賑恤尚恐生理未易完¶
復今又重以非常之災危亟若此當是之時雖使¶
稷契為牧周召作監亦恐計未有措况病廢昏劣¶
如臣之尤者而畀之倀然坐尸其間譬使盲夫駕¶
<pb:KR4e0157_SBCK_008-10a>¶
敗舟於顛風巨海中而責之以濟險不待智者知¶
其覆溺無所矣又况部使之催徴益急意外之誅¶
求未已在昔一方&KR0013;災鄰省尚有接濟之望今湖¶
湘連歳兵荒閩淛頻年旱潦兩廣之征剿未息南¶
畿之供餽日窮淮徐以北山東河南之間聞亦饑¶
饉相屬由此言之自全之䇿既無所施而四鄰之¶
濟又巳絶望悠悠蒼天誰任其咎静言思究臣罪¶
實多何者宸濠之變臣在接境不能圖於未形致¶
令猖突震驚逺邇乃勞聖駕親征師徒暴於原¶
<pb:KR4e0157_SBCK_008-10b>¶
野百姓殆於道路　朝廷之政令因而閼隔四方¶
之困憊由是日深臣之大罪一也徒避形迹之嫌¶
苟爲自全之計𨼆&KR0216;&KR0026;望幸而脫禍不能&KR0033;言極¶
諌以悟　主聼臣之大罪二也徒以逢迎附和爲¶
忠而不知日䧟於有過徒以變更遷就爲權而不¶
知日紊於舊章徒以掇拾羅織爲能而不知日離¶
天下之心徒以聚歛征索爲計而不知日積小民¶
之怨此臣之大罪三也上不能有禆於　國下不¶
能有濟於民坐視困窮淪胥以溺臣之大罪四也¶
<pb:KR4e0157_SBCK_008-11a>¶
且臣憂悸之餘百病交作尫羸衰眊視息僅存以¶
前四者之罪人臣有一於此亦足以召災而致變¶
况備而有之其所以速天神之怒深下民之憤而¶
致災沴之集又何疑乎伏惟　皇上軫災恤變别¶
選賢能代臣巡撫即以臣為顯戮彰大罰於天下¶
臣雖隕首亦云幸也即不以之為顯戮削其禄秩¶
黜還田里以為人臣不職之戒庶亦有位知警民¶
困可息人怒可泄天變可弭而臣亦死無所憾¶
　　重上江西捷音疏(十五年七月十七日/遵奉/大将軍鈞帖)¶
<pb:KR4e0157_SBCK_008-11b>¶
照得先因宸濠圗危　宗社興兵作亂已經具奏¶
請兵征勦間蒙　欽差總督軍務威武大將軍總¶
兵官後軍都督府太師鎮國公朱　鈞帖欽奉¶
制𠡠内開一遇有警務要互相傳報彼此通知設¶
伏勦捕務俾地方寧靖軍民按堵蒙此臣㸔得宸¶
濠虐熖張熾臣以百數疲弱之卒未敢輕舉驟進¶
乃退保吉安一面督率吉安府知府伍文定等調¶
集軍民兵快召募四方報効義勇之士會計一應¶
解留錢粮支給粮餉造作軍器戰船　奏留囬任¶
<pb:KR4e0157_SBCK_008-12a>¶
監察御史謝源伍希儒分職任事一面約會該府¶
鄊官致仕都御史王懋中飬病痊可編&KR0113;鄒守益¶
刑部郎中曾&KR0033;評事羅僑丁憂御史張鰲山先任¶
淛江僉事今赴部調用劉藍依親進士郭持平軍¶
門叅謀驛丞王思李中致仕按察使劉遜叅政黃¶
繡閑住知府劉昭等相與激𤼵忠義七月&KR0004;二日¶
宸濠探知臣等兵尚未集乃留兵萬餘屬其心腹¶
宗支郡王儀賔内官并偽授都督都指揮等官使¶
守江西省城而日引兵向　闕臣晝夜促各郡兵¶
<pb:KR4e0157_SBCK_008-12b>¶
期以本月十五日會臨江之樟𣗳而嚴督知府等¶
官伍文定等各領兵於十八日遂至豐城分布伍¶
文定等攻廣閠等七門是日得報宸濠伏兵千餘¶
於新舊墳厰以備省城之援臣遣知縣劉守緒等¶
領兵從間道夜襲破之十九日申布　朝廷之威¶
再暴宸濠之惡約諸將二十日&KR0058;明各至信地我¶
兵四面驟集遂破江西擒其居守宜春王拱樤及¶
偽太監萬銳等千有餘人宸濠宫中眷屬聞變縦¶
火自焚延及居民房屋臣當令各官分道救火撫¶
<pb:KR4e0157_SBCK_008-13a>¶
定居民散釋脅從搜𫉬原&KR0013;刼收大小衙門印信¶
九十六顆三司脅從布政使胡濂叅政劉斐叅議¶
許效廉副使唐錦僉事賴鳳都指揮王玘等皆自¶
首投罪除將擒斬功次發御史謝源伍希儒&KR0096;令¶
審驗紀錄及一面分兵四路追躡宸濠向徃相機¶
擒剿二十二日臣等駐兵省城督同知府伍文定¶
等各領兵分道並進撃其不意都指揮余恩領兵¶
徃来湖上誘致賊兵知府等官陳槐等各領兵四¶
面設伏二十三日復得諜報宸濠先鋒已至樵舍¶
<pb:KR4e0157_SBCK_008-13b>¶
風帆蔽江前後數十里不能計其數二十四日早¶
賊兵鼓噪乗風而前逼黄家渡臣督各兵四面撃¶
賊遂大潰擒斬二千餘級落水死者萬數二十五¶
日又督各兵殊死並進砲及宸譹舟宸濠退走遂¶
大敗擒斬二千餘級溺水死者不計其數二十六¶
日臣夜督伍文定等為火攻之具四面而集火及¶
宸濠副舟衆逐奔敗宸濠與其妃嬪泣別妃嬪宫¶
人皆赴水死我兵遂執宸濠并其世子郡王將軍¶
儀賔及偽太師國師元帥叅賛尚書都督都指揮¶
<pb:KR4e0157_SBCK_008-14a>¶
指揮千百户等官李士實劉養正劉吉屠欽王綸¶
熊瓊盧珩羅璜丁瞶王春呉十三秦榮葛江劉勲¶
何鏜王信呉國七火信等數百餘人&KR0013;執脅從太¶
監王宏御史王金主事金山按察使楊璋僉事王¶
疇潘鵬叅政程杲布政梁宸都指揮郟文馬驥白¶
昻等擒斬賊黨三千餘落水死者萬餘棄其衣甲¶
器仗財物與浮尸積聚横亘十餘里餘賊數百艘¶
四散逃潰二十七日戰樵舍等處又復擒斬千餘¶
落水死者殆盡二十八日知府陳槐等各與賊戰¶
<pb:KR4e0157_SBCK_008-14b>¶
於沿湖諸䖏擒斬各千餘級除將宸濠并其世子¶
郡王將軍儀賔偽授太師國師元帥叅賛尚書都¶
督都指揮指揮等官各另監覊候解&KR0013;執脅從等¶
官并各宗室别行議　奏及將擒斬俘𫉬功次一¶
萬一千有奇𤼵御史謝源伍希儒暫令審驗紀錄¶
另行造册繳報外照得臣節該欽奉　𠡠諭但有¶
盗賊生𤼵即便嚴督各該兵備守備守巡各軍衞¶
有司設法調兵勦殺其管領兵快人等官員不問¶
文職武職若在軍前違期并逗遛退縮俱聼以軍¶
<pb:KR4e0157_SBCK_008-15a>¶
法從事生擒盗賊鞫問明白亦聼就行斬首示衆¶
斬𫉬賊級行令各該兵備守巡官即時紀驗明白¶
備行江西按察司造册奏繳查照陞賞激&KR0134;欽此¶
及准兵部咨為飛報賊情事該本部題稱合無本¶
部通行申明今後但有草賊生𤼵事情𦂳急該管¶
官司即便依律調撥官軍乗機勦捕應合㑹捕者¶
亦就調𤼵䇿應如有仍前朦朧𨼆蔽不即申報以¶
致聚衆滋蔓貽害地方從重叅究决不輕貸等因¶
題奉　欽依備咨前来又蒙　欽差總督軍門發¶
<pb:KR4e0157_SBCK_008-15b>¶
遣太監張永前到江西查勘宸濠反叛事情安邉¶
伯朱㤗太監張忠左都督朱暉各領兵亦到南京¶
江西征勦續䝉　欽差總督軍務威武大將軍總¶
兵官後軍都督府太師鎮國公朱　統率六師奉¶
天征討及統提督等官司禮監太監魏彬平虜伯¶
朱彬等并督理糧餉兵部左侍郎等官王慮等亦¶
各&KR0071;至南京臣續又節該奉　𠡠如或江西别府¶
報有賊情𦂳急移文至日爾要及時遣兵䇿應毋¶
得違誤欽此俱經欽遵外臣竊照宸濠烝淫姦暴¶
<pb:KR4e0157_SBCK_008-16a>¶
腥&KR0126;彰聞數其罪惡世所未有不&KR0100;之謀已踰一¶
紀積威所刼逺&KR0013;四方而旬月之間遂克堅城俘¶
擒元惡是皆　欽差總督威徳指示方畧之所致¶
也及照御史謝源伍希儒監軍督哨謀畫居多知¶
府伍文定邢珣徐璉戴徳孺陳槐曽璵林珹周朝¶
佐署都指揮僉事余恩通判胡堯元童𤦺談儲推¶
官王暐徐文英知縣李楫李羙王冕王軾劉源清¶
劉守緒傅南喬通判楊昉陳旦指揮麻璽髙睿孟¶
俊知縣張淮應恩王庭顧佖萬士賢馬津等雖効¶
<pb:KR4e0157_SBCK_008-16b>¶
績輸能亦有等列然皆首從義師共收全功其伍¶
文定邢珣徐璉戴徳孺等冒險衝鋒功烈尤懋鄊¶
官都御史王懋中編&KR0113;鄒守益御山張鰲山郎中¶
曽&KR0033;評事羅僑僉事劉藍進士郭持平驛丞王思¶
李中按察使劉遜叅政黄繡知府劉昭等仗義興¶
兵恊張威武以上各官功勞雖在尋常征勦亦已¶
難得伏望　皇上論功朝錫之餘普加爵賞旌擢¶
以勸天下之忠義以勵將来之懦怯縁係捷音事¶
理為此具本請　㫖¶
<pb:KR4e0157_SBCK_008-17a>¶
　　四乞省葬䟽(十五年閏八/月二十日)¶
照得先准吏部咨該臣奏稱以父老祖䘮屢䟽乞¶
休未䝉憐准近者奉　命扶疾赴閩意圖了事即¶
從彼地冒罪逃歸旬月之前亦已具　奏不意行¶
至中途遭値寧府反叛此係　國家大變臣子之¶
義不容舍之而去又闔省巡撫方面等官無一人¶
見在者天下事機間不容髮故復&KR0216;死暫留於此¶
爲牽制攻討之圗俟　命帥之至即從&KR0004;心死無¶
所避臣思祖母自㓜鞠育之恩不及一面爲訣毎¶
<pb:KR4e0157_SBCK_008-17b>¶
一號痛割裂昏殞日加尫瘠僅存殘喘母䘮&KR0096;厝¶
祖母之側今葬祖母亦&KR0082;因此改葬臣父衰老日¶
甚近因祖䘮哭泣過節見亦病卧苫廬臣今扶病¶
驅馳兵革徃来於廣信南昌之間廣信去家不數¶
日&KR0082;從其地不時乗間抵家一哭畧為經畫葬事¶
一省父病臣區區報　國血誠上通於天不辭㓕¶
宗之禍不避形迹之嫌冒非其任以勤　國難亦¶
望　朝廷鍳臣此心不以法例繩縛使臣得少伸¶
烏鳥之痛臣之感　恩死且圖報搶攘哀控不知¶
<pb:KR4e0157_SBCK_008-18a>¶
所云等因具本奏奉　聖㫖王守仁奉命巡視福¶
建行至豐城一聞宸濠反叛忠憤激烈即便倡率¶
所在官司起集義兵合謀勦殺氣節可嘉巳有¶
㫖著督兵討賊兼巡撫江西地方所奏省親事情¶
待賊平之日来&KR0003;該部知道欽此備咨到臣除欽¶
遵外近照寧王逆黨皆已仰頼　皇上神武廟堂¶
成筭悉就擒𫉬地方亦已平靖百姓室家相&KR0159;得¶
免徴調之苦復有更生之樂莫不感激　洪恩沾¶
&KR0013;徳澤獨臣以父病日深母䘮未葬之故日夜哀¶
<pb:KR4e0157_SBCK_008-18b>¶
苦憂疾轉劇犬馬驅馳之勞不足齒錄而烏鳥迫¶
切之情實可矜憫已蒙前　㫖許待賊平之日来¶
&KR0003;故敢不避斧龯復申前請伏望　皇上仁覆曲¶
成容臣暫歸田里一省父病經紀葬事臣不勝苦¶
切祈望之至等因又經具本於正徳十四年八月¶
二十五日差舍人来儀齎奏去後迄今已踰八月¶
未奉　明㫖臣旦暮惶惶延頸以待内積悲痛之¶
鬱外遭窘局之苦新患交乗舊病彌篤方寸既亂¶
神氣益昏目眩耳聵一切世事皆如夢𥧌今雖抑¶
<pb:KR4e0157_SBCK_008-19a>¶
情強䖏不過閉門伏枕呻吟喘息而已豈能供職¶
盡分為　陛下巡撫一方乎夫人臣竭忠委命以¶
赴　&KR0038;事及事之定乃故使之不得一省其親之¶
疾是沮義士之志而傷孝子之心也且　陛下既¶
以許之又復拘之亦何以信於後臣素貪戀官爵¶
志在進取亦非髙潔獨行甘心寂寞者徒以疾患¶
纒體哀苦切心不得已而為此今亦未敢便求休¶
退惟乞暫回田里一省父疾經營母葬臣亦因得¶
就醫調理少延喘息苟情事稍伸病不至甚即當¶
<pb:KR4e0157_SBCK_008-19b>¶
奔走赴　𨶕終效犬馬昔人𫠦謂報劉之日短盡¶
忠扵　陛下之日長也臣不勝哀痛號呼懇切控¶
𥸤之至具本又於正徳十五年三月二十五日差¶
舍人王鼐齎奏去後迄今復六月未奉　明㫖臣¶
之痛苦刻骨剜心憂病纒結與死為鄰已無足論¶
而臣父衰疾日亟呻吟牀蓆思臣一見晝夜涕洟¶
毎得家書號慟顛殞蘓而復絶夫虎狼惡獸尚知¶
父子烏鳥㣲禽猶懷反哺今臣父病狼狽至此惟¶
欲望臣一歸而臣乃依依貪戀官爵未能决然迯¶
<pb:KR4e0157_SBCK_008-20a>¶
去是禽獸之不若何以立身於天地乎夫人之大¶
倫内則父子外則君臣事君以忠事父以孝不忠¶
不孝為天下之大戮縦復幸免　&KR0038;憲然既辱於¶
禽獸則生不如死臣之歸省父疾在　朝廷視之¶
則一人之私情自臣身言之則一生之大節徃者¶
寍藩之變臣時欲歸省父疾然　宗社危急呼吸¶
之間存亡攸係故臣&KR0162;九族之誅委身以死　&KR0038;¶
難時則君臣之義為重今　&KR0038;難已平兵戈巳息¶
臣待罪廵撫不過素餐尸位以苟&KR0010;月而臣父又¶
<pb:KR4e0157_SBCK_008-20b>¶
衰老病篤若此尚爾貪戀禄位而不去此尚可以¶
為子乎不可以爲子者尚可以為臣乎臣今待罪¶
廵撫若不請而迯竊恐傳聞逺邇驚駭視聼夫人¶
臣死　君之難則&KR0162;其九族之誅而不恤至其急¶
父之危則亦&KR0162;其一身之戮而不顧今復候　命¶
不至臣必冒死逃歸若　朝廷憫其前後懇迫之¶
請赦而不戮臣死且圖&KR0742;結若遂正以　&KR0038;典臣¶
𫉬一見老父而死亦瞑目於地下矣臣不勝痛隕¶
苦切號控哀祈之至除冒死一而移疾舟次沿途¶
<pb:KR4e0157_SBCK_008-21a>¶
問醫待罪候　命外縁係四乞　天恩歸省父疾¶
囬籍待罪事理為此具本奏　聞¶
　　開豁軍前用過錢糧疏(十五年九/月&KR0004;四日)¶
照得先因寜王變亂該臣備行南贛等府起調各¶
項官軍兵快人等追勦合用粮餉等項就仰聼將¶
在官錢粮支給間隨據吉安府申為䖏置軍餉事¶
開稱動調兵快數萬本府錢粮數少乞為急䖏等¶
情已經通行各府速將見貯不拘何項錢粮以三¶
分為率内將二分解赴軍前接濟外續為地方事¶
<pb:KR4e0157_SBCK_008-21b>¶
臣又㸔得各䖏軍兵雖已起調但前項事情係¶
國家大難存亡所關誠恐兵力不敷未免誤事又¶
行牌仰各該官司即選父子鄊兵在官操練聼將¶
官錢支作口粮候臣另有明文一至隨即啓行去¶
後續照前項首惡并其謀黨俱已擒斬原調各䖏¶
軍兵乆巳散歸就經備行江西布政司通將各府¶
州縣自用兵日起至於掣兵日止用過一應在官¶
錢糧等項逐一查明造報以慿施行未報查催間¶
又據江西按察司呈爲𦂳急軍情事開稱先准江¶
<pb:KR4e0157_SBCK_008-22a>¶
西布政司照會正徳十四年十月&KR0004;一日該䝉户¶
部貟外郎黄著案驗内開䝉本部題奉　欽依差¶
在軍前整理糧草今照各哨官軍俱集江西省城¶
又聞　聖駕亦將征討跟随官軍未知數目駐劄¶
月日未知乆近所有粮料草束合仰備行本司掌¶
印等官&KR0025;長設法䖏置或支動在官銀兩選委能¶
幹官員趂早多買粮草預備支應庶無失誤等因¶
到司彼時廵按御史唐龍未到本院押解逆犯宸¶
濠等在途查得江西省城司府及南新二縣并南¶
<pb:KR4e0157_SBCK_008-22b>¶
康二府庫蔵俱&KR0013;寍賊搶刼空虚無&KR0025;措置誠恐¶
臨期失誤就經㑹同江西布政司一面議借軍門¶
𤼵候觧京𧷢銀及南昌府縣追到官本等銀給發¶
委官汪憲等各領買辦粮草供應一面議將各府¶
派銀接濟縁由㑹呈本院奉批俱准議造册繳報¶
查考等因依奉除南康九江南昌三府縣殘破未¶
派備行撫州等十府動支在官銀兩接濟續因起¶
解首惡宸濠等并逆黨宫眷等項及&KR0024;還原借解¶
京賊銀官本等銀𦂳急又經㑹呈議行各該府縣¶
<pb:KR4e0157_SBCK_008-23a>¶
暫借在官銀兩前来應濟共計用過銀九千七百¶
七十一兩四錢其餘見存銀兩俱係該解之數悉¶
行各府差人領囬聼其收解外呈乞施行等因到¶
臣㸔得所呈前項供應粮料買辦草料及自臣起¶
兵以来費用過錢粮中間多係京庫折銀及兊准¶
粮米等項俱係支給賞勞兵快人等及供應北来¶
官軍并犒賑軍民𦂳急支用計出無聊事非得已¶
别無浪費分文據法似應措&KR0024;但今兵荒殘破之¶
餘庫蔵無不空虚小民無不凋敝逺近人情洶洶¶
<pb:KR4e0157_SBCK_008-23b>¶
方求公帑賑濟若復派&KR0024;必致變生不測其聼解¶
賊𧷢官本等銀實係寧賊搶刼官庫積蓄刻剥小¶
民脂膏相應存留以救困竭今又盡數觧京地方¶
空匱委果巳極查得各䖏用兵請給　内帑或借¶
别省錢粮接濟邇者寧賊非常之變事起倉卒雖¶
&KR0082;請給　内帑勢有不及後蒙該部議准許於廣¶
東軍餉銀内支取十萬隨幸賊勢平定前項准借¶
銀兩亦遂停止分毫不曾取用伏望　皇上憫念¶
地方師旅饑饉之餘民窮財盡困苦已極近又加¶
<pb:KR4e0157_SBCK_008-24a>¶
以水災為患流離益甚乞　𠡠該部查照轉行江¶
西布按二司將自用兵以来支取用費過各該府¶
縣京庫折銀及兊准糧米等項通行查明各計若¶
干照數開豁免行追&KR0024;仍仰備造文册&KR0819;部查考¶
庶軍民得以少蘇而地方可免於意外之虞矣¶
　　徴收秋糧稽遅待罪䟽(十五年十二/月&KR0004;十日)¶
據江西布政司呈准布政使陳䇿等咨照得正徳¶
十四年稅糧先准叅議周文光奉户部勘合派屬¶
徴解隨因　聖駕南巡各府州縣官俱集省城聼¶
<pb:KR4e0157_SBCK_008-24b>¶
用前項錢糧不暇追徴正徳十五年正月&KR0004;二日¶
蒙巡按江西監察御史唐龍案驗爲乞救兵燹窮¶
民以固&KR0022;本事該巡撫蘇松都御史李充嗣題稱¶
江西變亂南昌南康九江等府首&KR0013;燒刼其餘府¶
縣大軍臨省供應浩繁要將該年稅粮盡行停免¶
等因備行分守南昌五道勘議得南昌府南新二¶
縣&KR0013;害深重應免糧差三年其餘州縣并瑞州等¶
一十二府屬縣俱應免粮差二年囬報到司即轉¶
呈本院具題外本年二月内續蒙　欽差户部貟¶
<pb:KR4e0157_SBCK_008-25a>¶
外郎龍誥案驗爲儧運粮儲事備行本司督催該¶
年兊淮錢粮交兊遵依節行催徴間本年三月&KR0004;¶
五日隨准漕運衙門照劄坐到兊軍本色米八萬¶
石折色米三十二萬石改兊米一十七萬石毎石¶
連耗折銀七錢備行作急徴完起運本月二十八¶
日又䝉撫按衙門案驗爲地方極疲速賜　恩恤¶
以安&KR0022;本事該南京工科給事中王紀等奏奉¶
欽依自正徳十四年以前一應錢粮果係小民拖¶
欠未完的俱准暫且停徴還着各該官司設法賑¶
<pb:KR4e0157_SBCK_008-25b>¶
濟毋視虚文欽遵通行外又䝉貟外郎龍誥案牌¶
將粮里嚴加杖併急如星火小民紛紛援例赴司¶
告豁呈蒙撫按衙門批行本司給示曉諭納粮人¶
户先將兊軍徴解小民方肯完納轉行叅議魏彦¶
昭督運續因本官去任又經呈批叅政邢珣暫管¶
督兊本官於五月二十日徧歷催儧通將徴完本¶
色米八萬石兊完起運訖其折色銀兩催據廣信¶
等府屬縣陸續徴解近於十一月十三等日抄奉¶
漕運衙門照劄備行本司將兊運折色銀三十四¶
<pb:KR4e0157_SBCK_008-26a>¶
萬三千兩務要徴完足數差官恊同運官解部等¶
因依奉通行外今照該年稅粮委因事變兵荒經¶
理不前及專管提督官貟更代不常况奉部院明¶
文徴免不一小民不服輸納官府掣肘難行因而¶
稽延若不預將前情轉逹誠恐查究罪及未便等¶
因備呈到臣竊照江西錢粮小民所以不肯輸納¶
與有司所以難於追徴者其故各有三而究其罪¶
歸則責實在臣何者宸濠之叛首以偽檄除租要¶
結人心臣時起兵旁郡恐其扇惑即時移文逺近¶
<pb:KR4e0157_SBCK_008-26b>¶
宣布　朝廷恩徳蠲其租賦許以奏免諭以君臣¶
之分激其忠義之心百姓丁壯出戰老弱居守既¶
而旱災益熾民困益迫然而小民不即離散者以¶
臣既為奏請雖　明㫖未下皆謂　朝廷必能免¶
其租稅尚可忍死以待也夫危急之際則㗖之免¶
租以竭其死力事平之後又罔民而刻取之人懐¶
怨忿不平此其不肯輸納之故一也及宸濠之亂¶
稍定而大軍隨至供饋愈煩誅求愈急其顛連困¶
踣之狀臣於前　奏巳畧言之百姓不任其苦強¶
<pb:KR4e0157_SBCK_008-27a>¶
者竄而為宼弱者匿而為奸&KR0071;而水災助禍千里¶
之民皆為魚鼈號哭載途喧騰求賑其時臣等既¶
無帑藏之儲又無倉廪可發所以綏勞撫定之者¶
更無别計惟以　奏免租稅為言百姓睊睊胥䜛¶
謂命在旦夕不能救我而徒曰免稅免稅豈可待¶
邪蓋其心以爲免稅巳不待言尚恨其無以賑之¶
也已而旣不能賑又從而追納之人怨益深不平¶
愈甚此其不肯輸納之故二也當大軍之駐省臣¶
等趨走奔命日不暇給亦以爲既有前奏則賦稅¶
<pb:KR4e0157_SBCK_008-27b>¶
必在所免不復申請其時廵撫蘇松等䖏都御史¶
李充嗣奏稱江西首&KR0013;宸濠之害乞將該年稅糧¶
軍需等項俱行停免該户部覆題奉　聖㫖是各¶
&KR0013;害地方著撫按官嚴督所屬用心設法賑濟欽¶
此又該給事中王紀奏本部覆題奉　聖㫖是這¶
地方委的疲因已極自正徳十四年以前一應錢¶
粮果係小民拖欠未完的俱准暫且停徴還着各¶
該官司設法賑濟毋視虚文欽此俱欽遵該部備¶
咨前来臣等正苦百姓呶呶咨文一至如解倒懸¶
<pb:KR4e0157_SBCK_008-28a>¶
即時宣布百姓聞之歡聲雷動逓相傳告旦夕之¶
間深山窮谷無不畢逹自是而後堅守蠲免之&KR0003;¶
雖部使督臨或遣人下鄊催促小民悉以爲詐妄¶
群起而驅縛之催徴之令不復可行此其不肯輸¶
納之故三也郡縣之官親見百姓之困苦又當震¶
蕩顛危之日懼其爲變其始惟恐百姓不信免租¶
之&KR0003;指天畫地誓以必不食言既而時事稍平則¶
盡反其&KR0003;而徴之固巳不能出諸其口矣况從而¶
鞭笞捶撻之其遽忍乎此其難於追徴之故一也¶
<pb:KR4e0157_SBCK_008-28b>¶
三司各官舊者既&KR0013;驅脅新者陸續而至至則正¶
當优攘分投供應四出送迎官離其職吏失其守¶
紏結紛拏事無專責如羣手雜繰於亂絲之中東¶
牽西絆莫知端緒既而部使驟臨&KR0082;於旬月之間¶
督併完集神輸鬼運有不能矣此其難於追徴之¶
故二也夫背信而行𫝑巳不順若使民間尚有可¶
徴之粟必不得巳剜剥而取之&KR0216;心者尚或能辦¶
也而民之瘡痍巳極矣實無可輸之物矣别夫離¶
婦棄子鬻女有耳者不忍聞有目者不忍睹也如¶
<pb:KR4e0157_SBCK_008-29a>¶
是而必&KR0082;驅之死地其將可行乎此其難於追徴¶
之故三也夫小民之不肯輸納既如彼而有司之¶
難於追徴又如此後値部使身臨坐併急於風火¶
百姓怨謗紛騰洶洶思亂復如將潰之隄臣於其¶
時慮恐變生不測謂各官與其激成地方之禍無¶
益　國事身膏草野以貽　朝廷之憂孰若姑靖¶
地方寧以一身當遅慢之戮乎因諭各官追徴毋¶
急以紓民怨各官内迫於部使外窘於窮民上調¶
下輯如居顛屋之下東撑則西頽前文則後圯強¶
<pb:KR4e0157_SBCK_008-29b>¶
顔陵詬之辱掩耳怨憝之言身營閭閻之下口&KR0003;¶
田野之間曉以京儲之不可缺諭以　國計之不¶
得巳或轉爲借貸或敎之典拆&KR0216;心於捶骨剥脂¶
之痛而浚其血閉目於析骸食子之惨而責其逋¶
共計江西十四年分兊軍本色米八萬石折色米¶
三十二萬石改兊米一十七萬石臣始度其勢以¶
爲决無可完之理其後數月之間亦復陸續起解¶
完納是皆出於意料之外在各官誠窘局艱苦疲¶
瘁巳極亦可謂之勞而有功矣今聞部使叅奏且¶
<pb:KR4e0157_SBCK_008-30a>¶
將不免於罪臣竊寃之昔之人固有催科政拙而¶
自署下考者亦有矯制發廪而願受其&KR0499;者各官¶
之以此𫉬罪固亦其所甘心但始之因叛亂旱荒¶
而為之　奏免者臣也&KR0071;之因水災兵困而復爲¶
申　奏者臣也又&KR0071;之因　朝廷兩有停徴賑貸¶
之　㫖而為之宣布於衆者亦臣也又&KR0071;之慮恐¶
激成禍變而諭令各官從權緩徴者又臣也是各¶
官之罪皆臣之罪也今使各官當遅慢之責而臣¶
獨幸免臣竊恥之夫司國計者慮京儲之空匱&KR0082;¶
<pb:KR4e0157_SBCK_008-30b>¶
重徴收後期者之罪而有罰俸降級之議此蓋切¶
於謀國忠於事君者之不得已也亦豈不念江西¶
小民之困苦與各官之難為㢤顧&KR0082;警衆集事創¶
前而戒後固有不得不然者正所謂救焚身之患¶
不遑恤毛髮之焦攻心腹之疾不得避針灼之苦¶
耳伏望　皇上憫各官之罪出於事勢之無已特¶
從𤯝災肆赦之典寛而宥之則法雖若屈而理亦¶
未枉必謂行令之始不&KR0082;苟撓則各官之罪實由¶
於臣即請貶削臣之禄秩放還田里以伸　國議¶
<pb:KR4e0157_SBCK_008-31a>¶
如此則不惟情法兩得而臣亦可以藉口江西之¶
民免於欺上罔下之耻矣臣不勝惶懼待罪之至¶
縁係徴收秋粮稽遅待罪事理為此具本請　㫖¶
　　巡撫地方疏(十五年四月/二十五日)¶
據江西布政司呈奉臣案驗照得本院前任巡撫¶
衙門近遭兵火廢毁兼以地址僻隘低窪毎遇淋¶
雨潢潦浸灌見今本院在於都司貢院諸䖏衙門¶
寄駐遷徙不常居無定止人無定向妨政失體深¶
為未便合行議取為此仰抄案囬司即便㑹同都¶
<pb:KR4e0157_SBCK_008-31b>¶
按二司官從長議查省城官民沒官房屋及革毀¶
一應衙門可以拆&KR0113;改造者會議停當呈来定奪¶
毋得違錯等因依奉㑹同都指揮僉事王&KR0071;善按¶
察使伍文定議得前項衙門先年建於永和門内¶
僻在一隅地勢低窪切近東湖一遇淫雨輙遭浸¶
漫近因大軍駐劄人馬作踐俱各倒塌及查巡按¶
衙門亦皆年乆朽爛偪側俱難居住&KR0082;擇地蓋造¶
縁今地方兵荒之後取之於官則官庫空竭歛之¶
於民則民窮財盡反覆思惟無従措置查得承奉¶
<pb:KR4e0157_SBCK_008-32a>¶
司并織造機房各一所係是没官之數俱各空閒¶
地勢頗髙規模頗廣合無呈請將呈奉司暫改為¶
都察院衙門機房改為巡按衙門委官相度趂時¶
&KR0113;理如此則工費不繁民力少節實為兩便縁由¶
呈詳到臣查得先為計䖏地方事該臣㑹同廵按¶
御史唐龍議奏乞將抄沒寜府及各賊黨田地房¶
屋令布按二司掌印及守巡并府縣官員從實覆¶
查委係占奪百姓遵照　詔書内事理各給還本¶
主管業及將於内官房酌量移改城樓窩鋪衙門¶
<pb:KR4e0157_SBCK_008-32b>¶
餘外田地山塘房屋仍令各官公同照依時估變¶
賣價銀入官先儘撥&KR0024;南新二縣兊軍淮安京庫¶
折銀粮米及王府禄米外有餘羡收貯布政司官¶
庫用備緩急縁由㑹本具題去後未奉　明㫖今¶
呈前来為照各項衙門果已廢毀當玆兵火之餘¶
民窮財盡改創實難今該司議將前項没官房屋¶
暫改不費於官不勞於民工省事易誠亦兩便似¶
應准議除行該司一面委官趂時&KR0113;改暫且移駐¶
以便聼理候民困既蘇財用充給之日力可改創¶
<pb:KR4e0157_SBCK_008-33a>¶
再行議䖏¶
　　勦平安義叛黨䟽(十六年五/月十五日)¶
據江西按察司按察使伍文定𨵿稱奉臣批據南¶
康府通判林寛安義縣知縣熊价奉新縣典史徐¶
誠呈開俱奉本院&KR0083;牌及廵按御史唐龍朱節等¶
計委追勦逆賊楊本榮等依奉前後誘捕及於沿¶
湖各䖏敵戰擒斬共一百二十六名顆并於楊子¶
橋巢内搜𫉬伊原助逆領授南昌䕶衛中千戸所¶
印信一顆合就解呈奉批仰按察司會同都布二¶
<pb:KR4e0157_SBCK_008-33b>¶
司官將解到賊級紀驗賊犯鞫審明白解赴軍門¶
以慿遵照欽奉　𠡠諭事理就行斬首示衆有功¶
貟役分别等第呈来給賞施行并蒙巡按江西&KR0101;¶
察御史唐龍批按察司㑹同各掌印官審究及將¶
有功官役并陣亡之人查明具招呈報又䝉巡按¶
江西監察御史朱節批㸔得各犯罪惡貫盈致勤¶
提督衙門調兵擒勦事情重大按察司㑹勘明白¶
中間如有事出脅從情可矜疑者通具呈報等因¶
依奉會同都指揮僉事髙厚左布政使陳䇿等議¶
<pb:KR4e0157_SBCK_008-34a>¶
得賊犯楊正賢等累世窮𠒋鄱湖劇患近復從逆¶
幸而漏網嘯聚刼囚敵殺官兵滔天之罪逺近播¶
聞通判林寛等克承方畧首事緝捕雖有小衂竟¶
收成功知縣熊价到任甫及半月倉卒偶當其衝¶
終能有備多所擒𫉬典史徐誠奉調領兵破賊適¶
中機㑹署都指揮僉事馮勲鼓勇而前賊遂奔潰¶
其典史周祐隂謀散黨𨼆然之蹟未可冺棄合無¶
呈乞鈞裁将署都指揮僉事馮勲通判林寛知縣¶
熊价典史徐誠俱&KR0278;加犒奨林寛熊价仍旌其除¶
<pb:KR4e0157_SBCK_008-34b>¶
暴安民之勞典史周祐另行賞賚随征南昌前衛¶
千戸馬喜新建縣縣丞黃仲仁南昌縣主簿陳紀¶
安義縣主簿崔錠建昌縣稅課局大使江象安義¶
縣領哨義官楊震七恊守縣治安義縣縣丞何全¶
典史陳恒昭把截九里三渡南昌前衛指揮梁端¶
千户周鎮俱量行犒勞其餘𫉬賊吏兵哨長保長¶
總小甲人等查照近日告示事理分别等第一一¶
給賞陣亡陣傷義兵程碧程魁七等俱各&KR0278;恤其¶
家給賞湯藥之費如此庶使有功者録而人知所¶
<pb:KR4e0157_SBCK_008-35a>¶
勸死事者酬而人無所憾矣仍行該府縣將逆賊¶
楊正賢等妻男財産估變價銀&KR0113;築縣城尤為便¶
益縁由同查過功次文册關繳到司備由轉呈到¶
臣簿查正徳十五年十一月&KR0004;十日據江西按察¶
司副使陳槐關稱原問犯人胡順并楊子橋等家¶
屬財産通該查抄解報呈詳已批該司查照施行¶
務得的實母致𧇊枉外續據安義縣申稱依奉拏¶
𫉬楊子橋妻周氏男楊華五華七華八月保并伊¶
同居親弟楊子樓收監起解間十二月二十二日¶
<pb:KR4e0157_SBCK_008-35b>¶
辰時不期子樓未𫉬男楊本榮統集百十餘徒各¶
持鎗刀衝縣當同巡捕主簿崔錠督領機兵防禦¶
彼賊勢勇打入獄門刼去楊華五等并原&KR0101;楊正¶
江楊紹鑑及别犯胡清等一十八名燒燬總甲張¶
惟勝房屋刼掠鋪戸傅甫七等貨物随即起集哨¶
長陳魁四等屯兵設法擒𫉬楊華五等仍舊收監¶
一面追𫉬餘賊楊子樓等合行申報等情又據通¶
判林寛呈稱首惡楊子榮楊華二等照舊立寨嘯¶
聚批仰按察司㑹同各官議䖏随據該司呈稱依¶
<pb:KR4e0157_SBCK_008-36a>¶
奉㑹同署都指揮僉事王&KR0071;善左布政使陳䇿副¶
使顧應祥等議得楊本榮等罪惡據法即當督兵¶
擒捕但訪得楊姓一族稔惡從亂者有數若使兵¶
刄一加未免玉石未辨合行該縣再諭楊本榮等¶
作急投首庶㡬楊紹鑑等之罪可辨楊本榮之情¶
可原若使&KR0018;固不服即將稔惡賊黨指實申来議¶
䖏呈詳到臣照得本院前年駐兵省城擒勦叛賊¶
之後即&KR0082;移兵撲㓕逆黨楊子橋等彼因訪得各¶
犯親族亦多良善連居若大兵一臨未免玉石俱¶
<pb:KR4e0157_SBCK_008-36b>¶
焚方爾遅疑當據楊子橋等自行投赴軍門本院¶
仰體　朝廷好生之徳正&KR0082;保全一方之生靈當¶
即遵照　詔書黄榜事理將子橋等量加杖責釋¶
放囬家諭令改惡遷善其餘黨惡悉不根究外後¶
因解京逆黨劉吉陳賢等供攀不巳　朝廷之意¶
將復𤼵兵加誅則恐失信於下將遂置而不問則¶
一般從逆之人乃至極刑抄没而子橋等獨不畧¶
加懲創亦何以警戒將来故照舊釋其黨從以示¶
信獨行拘子橋以明罰其遷徙抄沒亦止及於子¶
<pb:KR4e0157_SBCK_008-37a>¶
橋一身　朝廷之䖏可謂仁至義盡矣為之親族¶
黨與者正宜感激　朝廷浩蕩再生之恩皆宜争¶
出到官輸誠効欵自相分别洗滌其既徃之愆而¶
顯明其維新之善&KR0077;乃畧不改創輒敢抗逆官府¶
衝縣刼囚自求誅㓕據法論情已在必誅無赦但¶
念中間良善尚多止因楊子橋同居稔惡之徒繆¶
以危言激誘族黨扇惑鼓動以至於此恐亦非其¶
本心今據三司各官呈議亦與所訪畧同准依所¶
議姑且未即加兵就經批行該道守廵官先行分¶
<pb:KR4e0157_SBCK_008-37b>¶
别善惡令其親族素非同惡者自行告明官司各¶
另屯住其被脅之人若能投首到官亦准免罪有¶
能并力擒捕首惡送官者仍一體給賞俱限一月¶
之内投首輸服若過期不出即將各犯背叛情由¶
備細呈来以慿𤼵兵勦㓕一面行仰該縣及各附¶
近官司整集兵快義勇固守把截聼候本院進止¶
仍備出告示曉諭逺近外續據通判林寛呈稱遵¶
照明文宻喚楊姓良善户丁楊庸楊&KR0022;十五等七¶
名到職示以禍福給以犒賞着令分别良善止捕¶
<pb:KR4e0157_SBCK_008-38a>¶
衝縣逆賊送官隨該楊庸等誘擒逆賊九名到縣¶
又𫉬賊犯一十七名隨給牌面令通縣老人分投¶
撫諭而各賊仍前立寨不服續又擒𫉬賊犯四名¶
後聞官司要搗巢穴連夜鼓挾鄰族約有百十餘¶
徒擄船奔入鄱陽湖&KR0082;即率兵追勦緣該縣空虚¶
誠恐賊計中途囬鋒衝突未可輕出除差人飛報¶
沿河保長立寨防勦一面牒府督率星子建昌都¶
昌兵沿湖巡捕外呈乞施行等因據呈臣㑹同廵¶
按御史等官㸔得賊既入湖良善已分正可四面¶
<pb:KR4e0157_SBCK_008-38b>¶
合兵追勦除行南昌守廵兵備㸃選兵快就行都¶
司馮勲統領星夜前去跟躡賊踪設法勦捕就經¶
批仰按察司即便通行該道守廵官及沿湖各該¶
官司地方保甲人等一體集兵防勦追捕毋令逺¶
竄貽患臣等又慮安義縣治單弱恐各賊乗虚歸¶
刼另行牌調奉新縣典史徐誠選兵四百宻從間¶
道星夜前去該縣㑹同知縣熊价恊力防勦又行¶
牌仰各官於九姓良善之中挑選義勇武藝及於¶
沿湖諸䖏起集習水壮健慣戰之人各官身自督¶
<pb:KR4e0157_SBCK_008-39a>¶
領宻取知因鄉導四路爪探或躡賊踪或截要路¶
或歸防縣治張疑設伏聲東撃西一應事機俱聼¶
從宜施行合用粮賞就於司府庫内原貯軍餉銀¶
内支給及差官齎執　令旗令牌前去督押行事¶
軍兵人等但有軍前不聼號令及退縮逗遛侵优¶
良善者遵照　𠡠諭事理就以軍法從事各官俱¶
要竭忠盡力慎重勇果殺賊立功以靖地方若畏¶
避輕忽致賊滋蔓貽患地方軍令具存决難輕貸¶
完日通將擒斬功次𫉬功人員等項一併開報以¶
<pb:KR4e0157_SBCK_008-39b>¶
慿施行去後今呈前因照得臣先節該欽奉　𠡠¶
諭但有盗賊生發即便設法調兵勦殺聼爾随宜¶
䖏置欽此欽遵除將前項有功官貟支兵人等及¶
陣亡&KR0013;傷等項俱准議於南昌府動支本院貯庫¶
支剰軍餉銀兩除已犒奨給賞&KR0278;恤外其未經奨¶
犒給賞&KR0278;恤者批仰該司查照等第逐一&KR0024;給賊¶
屬男婦估價變賣銀兩亦准&KR0113;築該縣城垣支用¶
擒𫉬賊犯鞫問明白仍解軍門斬首示衆斬𫉬賊¶
級行令造册繳報并行巡按衙門知㑹外臣等議¶
<pb:KR4e0157_SBCK_008-40a>¶
照叛黨楊正賢等肆其兇獷之習恃其族𩔗之繁¶
稔惡一方流刼逺近既積有世代比復興兵助逆¶
脫漏誅殄畧無悔創乃敢攻縣刼獄聚衆稱亂惡¶
貫滿盈天怒人怨遂爾一旦掃㓕在　朝廷固猶¶
疥癬之搔爬在江西實亦疽癰之潰决巡按御史¶
唐龍朱節運謀監督而按察使伍文定布政使陳¶
䇿等相與恊議賛畫都指揮馮勲及通判林寛知¶
縣熊价等又各趨事効命并力于下論各勞績皆¶
宜旌録臣守仁卧病待罪之餘僅存喘息幸賴諸¶
<pb:KR4e0157_SBCK_008-40b>¶
臣苟免咎愆縁係勦平叛黨事理為此具本題¶
知¶
　　乞便道歸省䟽¶
臣於正徳十六年六月十六日欽奉　𠡠㫖以爾¶
昔能勦平亂賊安靖地方朝廷新政之&KR0004;特玆¶
召用　𠡠至爾可馳驛来京毋或稽遅欽此欽遵¶
巳於本月二十日馳驛起程外竊念臣自兩年以¶
来四上歸省之　奏皆以親老多病懇乞暫歸省¶
視實皆出於人子迫切之至情而其時復以權姦¶
<pb:KR4e0157_SBCK_008-41a>¶
當事䜛嫉交興非獨臣之愚悃無由自明且慮變¶
起不測身罹曖昧之禍冀得因事退歸父子苟全¶
首領於牖下故其時雖以暫歸為請而實有終身¶
丘壑之念矣既而　宗社有靈天啓　神聖入承¶
大統華故𪔂新親賢任舊向之為讒嫉者皆巳誅¶
斥畧盡陽徳興而公道顯臣於斯時固已欣然改¶
易其退遁之心矣當明良之㑹　聖人作而萬物¶
睹天下之士孰不顒然有&KR0026;光之願而况臣之方¶
在憂危驟𫉬申雪者若出䧟穽而登之春臺其為¶
<pb:KR4e0157_SBCK_008-41b>¶
喜幸感激何啻百倍豈不&KR0082;朝𤼵夕至以一快其¶
拜舞踴躍之私歸戴向徃之誠乎顧臣父既老且¶
病頃遭䜛搆之厄危疑震恐洶洶朝夕常有父子¶
不及相見之痛今幸脫洗殃咎復睹天日父子之¶
情固思一見顔面以叙其悲惨離隔之懐以盡菽¶
水懽欣之樂况臣取道錢塘迂程鄉土止有一日¶
此在親交之厚將不能已於情而况父子天性之¶
愛重以連年苦切之思乎故臣之此行其冒罪歸¶
省亦情理之所必不容巳者然不以之明請於¶
<pb:KR4e0157_SBCK_008-42a>¶
朝而私竊行之是欺　君也懼稽延之戮而&KR0216;割¶
情於所生是忘父也欺　君者不忠忘父者不孝¶
世固未有不孝於父而能忠於其　君者也故臣¶
敢冒罪以請伏望　皇上以孝為治範圍曲成特¶
寛稽命之誅使臣得以少伸烏鳥之私臣死且圖¶
㗸結臣不勝惶懼懇切之至¶
　　辭封爵普　恩賞以彰國典䟽(嘉靖元年/正月&KR0004;十)¶
(日)¶
南京兵部尚書王守仁謹　奏為辭免封爵普¶
<pb:KR4e0157_SBCK_008-42b>¶
恩賞以彰國典事臣於正徳十六年十二月十九¶
等日節准兵部吏部咨俱為捷音事節該題奉¶
聖㫖江西反賊勦平地方安定各該官貟功績顯¶
著你部裏既㑹官集議分别等第明白王守仁封¶
伯爵給與誥劵子孫世世承襲照舊𠫵賛機務欽¶
此王守仁封新建伯奉天翊衛推誠宣力守正文¶
臣特進光禄大夫柱國還兼南京兵部尚書照舊¶
𠫵賛機務歳支禄米一千石三代并妻一體追封¶
欽此前後備咨到臣俱欽遵外臣聞　命驚惶莫¶
<pb:KR4e0157_SBCK_008-43a>¶
知攸措&KR0060;念臣以凢庸誤受　國恩在正徳&KR0004;年¶
以狂言&KR0013;譴　先帝察其無他隨加收錄荐陟清¶
顯繆膺軍旅之寄猥承廵撫之令後値寜藩肇變¶
臣時適嬰禍鋒義當死難不量𫝑力與之掎角賴¶
朝廷威靈幸無覆敗既而䜛言朋興㡬䧟不測臣¶
之心事未及自明　先帝登遐無階控𥸤乃幸天¶
啓　神聖　陛下龍飛開臣於覆盆之下而照之¶
以日月憫惻慰勞至勤　詔㫖憐其烏鳥之情使¶
得歸省推　大孝之仁&KR0278;之以存問超歷常資授¶
<pb:KR4e0157_SBCK_008-43b>¶
以留都本兵之任懇䟽辭免　慰㫖益勤在昔名¶
臣碩輔鮮有𫉬是於其君者而况於臣之卑鄙淺¶
劣亦將何以堪此乎今又加以封爵之崇臣懼功¶
微賞重無其實而冒其名憂禍敗之將及也夫人¶
主於嚬𥬇之微不以假於匪人而况爵賞之重乎¶
人臣之事君也先其事而後其食食且不可而况¶
於封爵乎且臣之所以不敢受爵其&KR0003;有四然亦¶
不敢不為　陛下一陳其實矣寜藩不&KR0100;之謀積¶
之十數年矣持滿應機而發不旬月而敗此非人¶
<pb:KR4e0157_SBCK_008-44a>¶
力所及也上天之意厭亂思治將啓　陛下之神¶
聖以中興太平之業故蹶其謀而奪之魄斯固上¶
天之為之也而臣&KR0082;冒之是叨天之功矣其不敢¶
受者一也先寧藩之未變　朝廷固已隂&KR0116;其謀¶
故改臣以提督之任假臣以便宜之&KR0096;使據上游¶
以制其𫝑故臣雖倉卒遇難而得以從宜調兵與¶
之從事當時帷幄謀議之臣則有若大學士楊廷¶
和等該部調度之臣則有若尚書王瓊等是皆有¶
先事禦備之謀所謂發縦指示之功也今諸臣未¶
<pb:KR4e0157_SBCK_008-44b>¶
蒙顯褒而臣獨冒膺重賞是掩人之善矣其不敢¶
受者二也變之&KR0004;起𫝑熖焻熾人心疑懼退沮當¶
時首從義師自伍文定邢珣徐璉戴徳孺諸人之¶
外又有知府陳槐曾璵胡堯元等知縣劉源清馬¶
津傅南喬李羙李楫及楊材王冕顧佖劉守緒王¶
軾等鄉官都御史王懋中編&KR0113;鄒守益御史張鰲¶
山伍希儒謝源等諸人臣今不能悉數其間或摧¶
鋒䧟陣或遮邀伏撃或賛畫謀議監録經紀雖其¶
平日人品或有清濁髙下然就玆一事而言固亦¶
<pb:KR4e0157_SBCK_008-45a>¶
咸有&KR0162;軀効死之忠戮力勤王之績所謂同功一¶
體者也今賞當其功者固已有之然施不酬勞之¶
人尚多也其帳下之士若聼選官雷濟已故義官¶
蕭禹致仕縣丞龍光指揮髙睿千戸王佐等或詐¶
為兵檄以撓其進止壊其事機或偽書反間以離¶
其心腹散其黨與隂謀秘計盖有諸將士所不與¶
知而辛苦艱難亦有諸部領所未嘗歷者臣於捷¶
奏本内既不敢𤨏𤨏煩瀆今聞紀功文册復為改¶
造者多所刪削其餘或力戰而死於鋒鏑或犯難¶
<pb:KR4e0157_SBCK_008-45b>¶
而委於溝渠陳力効能者尤不可以枚舉是皆一¶
時號召之人臣於顛沛搶攘之際今巳多不能記¶
憶其姓名籍貫復有舉人冀元亨者為臣&KR0134;&KR0003;寧¶
濠反為奸黨搆䧟竟死獄中以忠受禍為賊報讎¶
抱寃齎恨實由於臣雖盡削臣職移報元亨亦無¶
以贖此痛此尤傷心惨目&KR0018;之於㝠㝠之中者夫¶
倡義調兵雖起於臣然猶有先事者為之指措而¶
戮力成功必賴於衆則非臣一人之所能獨濟也¶
乃今諸將士之賞尚多未稱而臣獨蒙冒重爵是¶
<pb:KR4e0157_SBCK_008-46a>¶
襲下之能矣其不敢受者三也夫周公之功大矣¶
亦臣子之分所當爲况區區犬馬之㣲勞又皆偶¶
逢機㑹幸而集事者奚足以爲功乎臣世受　國¶
恩虀身粉骨亦無以報繆當提督重任承乏戎行¶
苟免鰥曠况又超擢本兵既已叨冒踰分且臣近¶
年以来憂病相仍神昏志散目眩耳聾無復可用¶
於世兼之親族顛危命在朝夕又不度徳量分自¶
知止足乃冒昧貪進據非其有是忘已之耻矣其¶
不敢受者四也夫殃莫大於叨天之功罪莫甚於¶
<pb:KR4e0157_SBCK_008-46b>¶
掩人之善惡莫深於襲下之能辱莫重於忘已之¶
耻四者備而禍全故臣之不敢受爵非敢以辭榮¶
也避禍焉爾已伏願　陛下鑒臣之辭出於誠懇¶
收還　成命容臣以今職終飬老親苟全餘喘於¶
林下以所以濫施於臣者普於衆以明賞罰之典¶
以彰大小之功以慰不均之望以勵將来効忠赴¶
義之臣臣死且不朽矣不勝受　恩感激懇切願¶
望之至縁係辭免封爵普　恩賞以彰國典事理¶
謹具本題¶
<pb:KR4e0157_SBCK_008-47a>¶
　　再辭封爵普　恩賞以彰國典疏(嘉靖/元年)¶
臣於正徳十六年十二月節准兵部吏部咨節該¶
題奉　聖㫖江西反賊勦平地方安静各該官貟¶
功績顯著你部裏既㑹官集議分别等第明白王¶
守仁封伯爵給與誥劵子孫世世承襲照舊𠫵賛¶
機務欽此王守仁封新建伯奉天翊運推誠宣力¶
守正文臣特進光禄大夫柱國還兼南京兵部尚¶
書照舊𠫵賛機務歳支禄米一千石三代并妻一¶
體追封欽此臣聞命驚惶竊懼功㣲賞重禍敗將¶
<pb:KR4e0157_SBCK_008-47b>¶
及已經具本辭免去後隨於嘉靖元年七月十九¶
日准吏部咨該臣奏前事節奉　聖㫖論功行賞¶
古今令典詩書所載具可考見卿倡義督兵勦除¶
大患盡忠報國勞績可嘉特加封爵以昭公義宜¶
勉承恩命所辭不允該部知道欽此欽遵臣以積¶
惡深重禍延先人臣方㷀然瘠疚僅未殞絶聞¶
命悸慄魂魄散亂已而伏塊沉思臣以㣲勞冐膺¶
重賞所謂叨天之功掩人之善襲下之能忘已之¶
耻者臣於前奏已具陳之矣然而　聖㫖殷&KR0278;獨¶
<pb:KR4e0157_SBCK_008-48a>¶
加於臣餘皆未䝉採録者豈以江西之功果臣一¶
人之所能獨辦乎　朝廷爵賞本以公於天下而¶
臣以一身掠衆羙而獨承之是臣擁閼　朝廷之¶
大澤而使天下有不均之望也罪不滋重已乎夫¶
廟堂之賞　朝廷之議也臣不敢僣及至於臣所¶
相與恊力同事之人則有不得不為一申白者古¶
者賞不踰時&KR0082;人速得為善之報也今効忠赴義¶
之士延頸而待已三年矣此而更不一言事日已¶
逺而意日已衰誰復有為之論列者故臣輒敢割¶
<pb:KR4e0157_SBCK_008-48b>¶
痛忍哀冐斧龯而控𥸤氣息奄奄之中忽不自覺¶
其言之躁妄亦其事有所感於昔而情有所激於¶
其中也&KR0060;惟宸濠之變實起倉卒其氣勢張皇積¶
威凌刼雖在數千里外無不震駭失措而况江西¶
諸郡縣近切剥&KR0451;觸目皆賊兵隨䖏有賊黨當此¶
之時臣以逆旅孤身舉事其間雖仰仗　威靈以¶
號召逺近然而未受廵撫之　命則各官非統屬¶
也未奉討賊之　㫖其事乃義倡也若使其時郡¶
縣各官果懐畏死偷生之心但以未有成命各保¶
<pb:KR4e0157_SBCK_008-49a>¶
土地為辭則臣亦可何如㢤然而聞臣之調即皆¶
感激奮勵或提兵而至或挺身而来是非真有&KR0162;¶
軀赴難之義戮力報主之忠孰肯甘粉虀之禍從¶
赤族之誅蹈必死之地以希萬一難冀之功乎然¶
則凢在與臣共事者皆有忠義之誠者也夫均秉¶
忠義之誠以同赴　國難而功成行賞臣獨當之¶
人將不食其餘矣此臣所為不敢受也且宸濠之¶
變天實隂奪其魄而摧敗之速是以功成之後不¶
復以此同事諸人者為庸使其時不幸而一蹶𡍼¶
<pb:KR4e0157_SBCK_008-49b>¶
地則粉身㓕族之&KR0429;亦同事諸人者自當之乎將¶
猶可以藉衆議之解救而除免之乎夫下之人犯¶
必死之難以赴義則上之人有必行之賞以報功¶
今臣獨崇爵而此同事諸人者乃或賞或否或不¶
行其賞而并削其績或賞未及播而罰已先行或¶
虚受陞職之名而因使退閒或冒蒙不忠之號而¶
隨以廢斥由此言之亦何苦&KR0162;身赴義以来此呶¶
呶之口而自求無實之殃乎乃不若退縮引避反¶
可以全身逺害安䖏富貴而逭於衆口之誹也夫¶
<pb:KR4e0157_SBCK_008-50a>¶
披堅執銳身親行伍以及期赴難而猶不免於不¶
忠之罰則容有托故推奸坐而觀望者又將何以¶
加之今不彼之議而獨此之察則已過矣昔人有¶
蹊田而奪牛者君子以為蹊田固有責而奪牛則¶
已甚今人驅牛以耕我之田既種且𫉬矣而追究¶
其耕之未盡善也復從而奪之牛無乃太逺於人¶
情乎方今議者或以某也素貪而鄙某也素躁而¶
狂故雖有功而當抑其賞雖有勞而不贖其罪噫¶
是亦過矣當宸濠之變撫按三司等官咸&KR0013;驅縛¶
<pb:KR4e0157_SBCK_008-50b>¶
或死或從其餘大小之職近者就縻逺者逃潰矣¶
當此之時苟知有從我者皆可以為忠義之士尚¶
得追論其平時邪况所謂若貪與鄙者或出於䜛¶
嫉之口而未皆真邪若居常䖏易選擇而使猶不¶
免於失人况一時烏合之衆而顧以此㮣之其責¶
於人終無已乎夫考素行别賢否以激揚士風者¶
考課之常典較功力信賞罰以振作士氣者軍旅¶
之大權故鄙猥之行平時不耻於士列而使貪使¶
詐軍事有所不廢也急難呼吸之際要在摧鋒克¶
<pb:KR4e0157_SBCK_008-51a>¶
敵而已而暇逆計其他乎當此之時雖有禦人國¶
門之宼苟能効其智力以恊濟吾事亦將用之用¶
之而事果有成亦必賞之况乎均在士人之列同¶
有勤事之忠者乎人於平居無事扼腕抵掌而談¶
孰不曰我能臨大節死大難及當小小利害未必¶
至於死也而或有倉皇失措者有矣又况矢石之¶
下劒刅之間前有必死之形而後有夷㓕之禍人¶
亦何不設以身䖏其地而少亮之乎夫考課之典¶
軍旅之政固並行而不相悖然亦不可以混而施¶
<pb:KR4e0157_SBCK_008-51b>¶
之今人方有可録之功吾且遂行其賞可矣縱有¶
既徃之愆亦得以今而贖但據其顯然可見者毋¶
深求其𨼆然不可見者賞行矣而其人之過猶未¶
改也則從而行其黜謪人將曰昔以功而賞今以¶
罪而黜功罪顯而&KR0134;懲彰矣今也將明軍旅之賞¶
而隂以考課之意行於其間人但見其賞未施而¶
罰已及功不録而罪有加不能創奸警惡而徒以¶
阻忠義之氣快䜛嫉之心譬之投杯醪於河水而¶
曰是有醪焉亦可飲而醉也非易牙之口將不能¶
<pb:KR4e0157_SBCK_008-52a>¶
辯之矣而求飲者之&KR0744;可得乎人臣於　國家之¶
難凢其心之可望力之可為𡍼肝腦而膏髄骨皆¶
其職分所當然則此同事諸臣者遂敢以此自爲¶
之功而邀賞於其　上乎顧臣與之同事同功今¶
賞積於臣而彼有未逮臣復抗顔&KR0033;受而不以一¶
言是使　朝廷之上果以其功獨歸於臣而此諸¶
人者之績因臣之為蔽而䘚無以自顯於世也且¶
自平難以来此同事諸人者非獨為已斥諸權奸¶
之所誣搆挫辱而巳也群憎衆嫉惟事指摘搜羅¶
<pb:KR4e0157_SBCK_008-52b>¶
以為快曽未見有鳴其不平而伸其屈抑者幸而¶
陛下龍飛赫然開日月之光英賢輔翼廓清風而¶
鼓震電於是隂氣始散而魍魎潜消然而覆盆之¶
下尚或有未能自露者也故臣敢不避矜誇僣妄¶
之戮而輒為諸臣者一訴其艱難抑鬱之情昔漢¶
臣趙充國破𦍑而歸人有諷之謙譲功能者充國¶
曰吾老矣爵位巳極豈嫌伐一時事以欺明主㢤¶
兵政國之大事當為後法老臣不以餘命一為主¶
上明言其利害䘚使誰當復言之者䘚以實對夫¶
<pb:KR4e0157_SBCK_008-53a>¶
人之忠於國也殺身夷族有不避而乃避其自矜¶
功伐之嫌乎臣始遇變於豐城也盖舉事於倉卒¶
茫昧之中其時豈能逆睹其功之必就謂有今日¶
爵賞之榮而爲㢤徒以事𨵿　宗社是以不計成¶
敗利鈍&KR0162;身家棄九族但以輸忠憤而死節是臣¶
之&KR0004;心也至於號告三軍則雖激之以忠義而實¶
歆之以爵禄延世之榮勵之以名節而復動之以¶
恩賞絢耀之羙是非敢以虚言誘之也以爲功而¶
克成則此爵禄恩賞亦有國之常典理所必有也¶
<pb:KR4e0157_SBCK_008-53b>¶
今臣受殊賞而衆有未逮是臣以虚言罔誘其下¶
竭衆人之死而共成之掩衆人之羙而獨取之見¶
利忘信始之以忠信終之以貪鄙外以欺其下而¶
内失其&KR0004;心亦何顔面以視其人乎故臣之不敢¶
獨當殊賞者非不知封爵之爲榮也所謂有重於¶
封爵者故不爲苟得耳伏願　陛下鑒臣之言不¶
以爲誇也而因以察諸臣之𨼆允臣之辭不以爲¶
偽也而因以普諸臣之施果以其賞在所薄與則¶
臣亦不得而獨厚果以其賞或可厚與則諸臣亦¶
<pb:KR4e0157_SBCK_008-54a>¶
不得而遂薄也江西同事諸臣臣於前奏亦巳畧¶
舉且該部具有成册可查不敢復有所塵瀆臣在¶
衰絰憂苦之中非可有言之日事不容巳而有是¶
舉不勝受　恩感激含哀冒死戰慄惶懼懇切祈¶
禱之至¶
<pb:KR4e0157_SBCK_008-54b>¶
<pb:KR4e0157_SBCK_008-54b>¶
#+PROPERTY: JUAN 8
#+PROPERTY: FILE SB04n0436-008王文成公全書文錄-卷第八.
<pb:KR4e0157_SBCK_008-1a>¶
王文成公全書卷之八¶
　　文錄五(雜著)¶
　　書汪汝成格物卷(癸酉)¶
予於汝成格物致知之&KR0003;博文約禮之&KR0003;博學篤¶
行之&KR0003;一貫忠恕之&KR0003;蓋不獨一論再論五六論¶
數十論不止矣汝成於吾言始而駭以拂旣而疑¶
焉又旣而大疑焉又旣而稍釋焉而稍喜焉而又¶
疑焉最後與予遊於玉泉蓋論之連日夜而始快¶
然以釋油然以喜㝠然以契不知予言之非汝成¶
<pb:KR4e0157_SBCK_008-1b>¶
也不知汝成之言非予言也於戯若汝成可謂不¶
苟同於予亦非茍異於予者矣卷首汝成之請蓋¶
其時尚有疑於予今既釋然予可以無言也已叙¶
其所以而歸之¶
　　書石川卷(甲戌)¶
先儒之學得有淺深則其爲言亦不能無同異學¶
者惟當反之於心不必苟求其同亦不必故求其¶
異要在於是而已今學者於先儒之&KR0003;苟有未合¶
不妨致思思之而終有不同固亦未爲甚害但不¶
<pb:KR4e0157_SBCK_008-2a>¶
當因此而遂加非毁則其為罪大矣同志中徃徃¶
似有此病故特及之程先生云賢且學他是䖏未¶
須論他不是䖏此言最可以自警　見賢思齊焉¶
見不賢而内自省則不至於責人已甚而自治嚴¶
矣　議論好勝亦是今時學者大病今學者於道¶
如管中窺天少有所見即自足自是傲然居之不¶
疑與人言論不待其辭之終而已先懐輕忽非𥬇¶
之意訑訑之聲音顔色拒人於千里之外不知有¶
道者從傍視之方為之踈息汗顔若無所容而彼¶
<pb:KR4e0157_SBCK_008-2b>¶
悍然不顧畧無省覺斯亦可哀也已近時同軰中¶
徃徃亦有是病者相見時可出此以警勵之　某¶
之於道雖亦畧有所見未敢盡以為是也其於後¶
儒之&KR0003;雖亦時有異同未敢盡以為非也朋友之¶
来問者皆相愛者也何敢以不盡吾所見正期體¶
之於心務期真有所見其孰是孰非而身發明之¶
庶有益於斯道也若徒入耳岀口互相標立門戸¶
以為能學則非某之&KR0004;心其所以見罪之者至矣¶
近聞同志中亦有𩔖此者切須戒勉乃為無&KR0018;孔¶
<pb:KR4e0157_SBCK_008-3a>¶
子云黙而識之學而不厭斯乃深望於同志者也¶
　　與傅生鳳(甲戌)¶
祁生傅鳳志在養親而苦於貧徐曰仁之為祁也¶
憫其志嘗育而敎之及曰仁去祁生乃来京師謁¶
予遂從予而南聞予言若有省將從事於學然痛¶
其親之貧且老其&KR0071;母弟又瞽而愚無所資以為¶
養乃記誦訓詁學文辭冀以是干升斗之祿日夜¶
不息遂以是得危疾㡬不可救同門之士百計寛¶
譬之不能已乃以質於予予曰嘻若生者亦誠可¶
<pb:KR4e0157_SBCK_008-3b>¶
憐者也生之志誠岀於孝親然已䧟於不孝而不¶
之覺矣若生者亦誠可憐者也生聞之悚然来問¶
曰家貧親老而不為祿仕得為孝乎予曰不得為¶
孝矣&KR0082;求祿仕而至於成疾以殞其軀得為孝乎¶
生曰不得為孝矣殞其軀而&KR0082;讀書學文以求祿¶
仕祿仕可得乎生曰不可得祿仕矣曰然則爾何¶
以能免於不孝於是泫然泣下甚悔且曰鳯何如¶
而可以免於不孝予曰保爾精毋&KR0376;爾生正爾情¶
毋辱爾親盡爾職毋以得失為爾惕安爾命毋以¶
<pb:KR4e0157_SBCK_008-4a>¶
外物戕爾性斯可以免矣其父聞其疾危来視遂¶
&KR0082;携之同歸予憐鳯之志而不能成也哀鳯之貧¶
而不能賑也憫鳯之去而不能留也臨别書此遺¶
之¶
　　書王天宇卷(甲戌)¶
徐曰仁數為予言天宇之為人予既知之矣今年¶
春始與相見於姑蘇話通宵益信曰仁之言天宇¶
誠忠信者也才敏而沉潜者也於是乎慨然有志¶
於聖賢之學非豪傑之士能然㢤出玆卷請予言¶
<pb:KR4e0157_SBCK_008-4b>¶
予不敢虛則為誦古人之言曰聖誠而巳矣君子¶
之學以誠身格物致知者立誠之功也譬之植焉¶
誠其根也格致其培壅而灌溉之者也後之言格¶
致者或異於是矣不以植根而徒培壅焉灌溉焉¶
弊精勞力而不知其終何所成矣是故聞日愽而¶
心日外識益廣而僞益増渉獵考究之愈詳而所¶
以緣飾其奸者愈深以甚是其為弊亦既可覩矣¶
顧猶泥其&KR0003;而莫之察也獨何歟今之君子或疑¶
予言之為禪矣或疑子言之求異矣然吾不敢苟¶
<pb:KR4e0157_SBCK_008-5a>¶
避其&KR0003;而内以誣於己外以誣於人也非吾天宇¶
之髙明其孰與信之¶
　　書王嘉秀請益卷(甲戌)¶
仁者以天地萬物爲一體莫非已也故曰己&KR0082;立¶
而立人己欲逹而逹人古之人所以能見人之善¶
若已有之見人之不善則惻然若已推而納諸溝¶
中者亦仁而已矣今見善而妬其勝己見不善而¶
疾視輕蔑不復比數者無乃自䧟於不仁之甚而¶
弗之覺者邪夫可欲之謂善人之秉&KR0212;好是懿徳¶
<pb:KR4e0157_SBCK_008-5b>¶
故凢見惡於人者必其在己有未善也瑞鳳祥麟¶
人爭快覩虎狼蛇蝎見者持挺刅而向之矣夫虎¶
狼蛇蝎未必有害人之心而見之必惡爲其有虎¶
狼蛇蝎之形也今之見惡於人者雖其自取未必¶
盡惡無亦在外者猶有惡之形歟此不可以不自¶
省也　君子之學爲己之學也爲己故必克己克¶
己則無己無己者無我也世之學者執其自私自¶
利之心而自任以爲爲己&KR1071;焉入於&KR0549;墮㫁㓕之¶
中而自任以爲無我者吾見亦多矣嗚呼自以爲¶
<pb:KR4e0157_SBCK_008-6a>¶
有志聖人之學乃墮於末世佛老邪僻之見而弗¶
覺亦可哀也夫有一言而可以終身行之者其恕¶
乎強恕而行求仁莫近焉恕之一言最學者所喫¶
𦂳其在吾子則猶對病之良藥宜時時勤服之也¶
見賢思齊焉見不賢而内自省夫能見不賢而内¶
自省則躬自厚而薄責於人矣此逺怨之道也¶
　　書孟源卷(乙亥)¶
聖賢之學坦如大路但知所從入苟循循而進各¶
隨分量皆有所至後學厭常喜異徃徃時入㫁蹊¶
<pb:KR4e0157_SBCK_008-6b>¶
曲徑用力愈勞去道愈逺向在滁陽論學亦懲末¶
俗卑汚未免專就髙明一路開導引接蓋矯枉救¶
偏以拯時弊不得不然若終迷陋習者已無所責¶
其間亦多興起感𤼵之士一時趨向皆有可喜近¶
来又復漸流空虚為脫落新奇之論使人聞之甚¶
為足憂雖其人品髙下若與終迷陋習者亦微有¶
間然究其歸極相去能㡬何㢤孟源伯生復来金¶
陵請益察其意向不為無進而説談之獘亦&KR0137;未¶
免故因其歸而告之以此遂使歸告同志務相勉¶
<pb:KR4e0157_SBCK_008-7a>¶
於平實簡易之道庶無&KR0018;相期云耳¶
　　書楊思元卷(乙亥)¶
楊生思元自廣来學既而告歸曰夫子之敎思元¶
既畧聞之懼不克任請所以砭其疾者而書諸紳¶
予曰子強明者也警敏者也強明者病於矜髙是¶
故亢而不能下警敏者病於淺陋是故浮而不能¶
實砭子之疾其謙黙乎謙則虛虚則無不容是故¶
受而不溢徳斯聚矣黙則慎慎則無不宻是故積¶
而愈堅誠斯立矣彼少得而自盈者不知謙者也¶
<pb:KR4e0157_SBCK_008-7b>¶
少見而自衒者不知黙者也自盈者吾必惡之自¶
衒者吾必耻之而人有不我惡者乎有不吾耻者¶
乎故君子之觀人而必自省也其謙黙乎¶
　　書玄黙卷(乙亥)¶
玄黙志於道矣而猶有詩文之好何耶奕小技也¶
不專心致志則不得况君子之求道而可分情於¶
他好乎孔子曰詞逹而巳矣盖世之為詞章者莫¶
不以是藉其口亦獨不曰有徳者必有言有言者¶
不必有徳乎徳猶根也言猶枝葉也根之不植而¶
<pb:KR4e0157_SBCK_008-8a>¶
徒以枝葉爲者吾未見其能生也予别玄黙乆友¶
朋得玄黙所爲詩者見其辭藻日益以進其在玄¶
黙固所爲根盛而枝葉茂者耶玄黙過留都示予¶
以斯卷書此而遺之玄黙尚有以告我矣¶
　　書顧維賢卷(辛巳)¶
維賢以予將逺去持此卷求書警戒之辭只此警¶
戒二字便是予所最丁寍者今時朋友大患不能¶
立志是以因循&KR0520;弛散漫度日若立志則警戒之¶
意當自有不容巳故警戒者立志之輔能警戒則¶
<pb:KR4e0157_SBCK_008-8b>¶
學問思辯之功切磋琢磨之益将日新又新沛然¶
莫之能禦矣程先生云學者為氣所勝習所奪只¶
好責志又云凢為詩文亦䘮志又言且省外事但¶
明乎善惟盡誠心其文章雖不中不逺矣所守不¶
約泛濫無功學問之道四書中備矣後儒之論未¶
免互有得失其得者不能出於四書之外失者遂¶
有毫釐千里之謬故莫如專求之四書四書之言¶
簡實苟以忠信進徳之心求之亦自明白易見與¶
不善人居如入鮑魚之肆乆而不覺其臭則與之¶
<pb:KR4e0157_SBCK_008-9a>¶
俱化孔子大聖尚賴三益之資致三損之戒吾儕¶
從事於學顧随俗同汙不思輔仁之友欲求致道¶
恐無是理矣非𥬇詆毁聖賢所不免伊川有涪州¶
之行孔子尚㣲服過宋今日風俗益偷人心日以¶
淪溺苟&KR0082;自立違俗拂衆指摘非𥬇紛然而起𫝑¶
所必至亦多由所養未深髙自標榜所致學者便¶
不當自立門户以招謗速毁亦不當故避非毁同¶
流合汚維賢温雅朋友中最為難得似非㣲失之¶
弱恐詆𥬇之来不能無動讒為所動即依阿𨼆&KR0216;¶
<pb:KR4e0157_SBCK_008-9b>¶
乆将淪胥以溺毎到此便須反身痛自切責為巳¶
之志未能堅定亦便志氣激昻奮𤼵但知明巳之¶
善立巳之誠以求快足乎巳豈暇顧人非笑指摘¶
故學者只須責自家為巳之志未能堅定志苟堅¶
定則非𥬇詆毁不足動揺反皆為砥礪切磋之地¶
矣今時人多言人之非毀亦當顧恤此皆随俗習¶
非之乆相沿其&KR0003;莫知以為非不知&KR0187;許盡是私¶
意為害不小不可以不察也¶
　　壁帖(壬午)¶
<pb:KR4e0157_SBCK_008-10a>¶
守仁鄙劣無所知識且在憂病奄奄中故凢四方¶
同志之辱臨者皆不敢相見或不得已而相見亦¶
不敢有所論&KR0003;各請歸而求諸孔孟之訓可矣夫¶
孔孟之訓昭如日月凢支離决裂似是而非者皆¶
異&KR0003;也有志於聖人之學者外孔孟之訓而他求¶
是舍日月之明而希光於螢爝之㣲也不亦繆乎¶
有&KR0018;逺来之情聊此以謝荒迷不次¶
　　書王一為卷(癸未)¶
王生一為自惠&KR0018;笈來學居數月皆隨衆𠫵謁黙¶
<pb:KR4e0157_SBCK_008-10b>¶
然未嘗有所請視其色津津若有所喜然一日衆¶
皆退乃獨復入堂下而請曰致知之訓千聖不傳¶
之秘也一為既領之矣敢請益予曰千丈之木起¶
於膚寸之萌芽子謂膚寸之外無所益歟則何以¶
至於千丈子謂膚寸之外有所益歟則膚寸之外¶
子將何以益之一爲躍然起拜曰聞敎矣又三月¶
思其母老於家告歸省視因書以與之¶
　　書朱守諧卷(甲申)¶
守諧問為學予曰立志而巳問立志予曰為學而¶
<pb:KR4e0157_SBCK_008-11a>¶
已守諧未逹予曰人之學為聖人也非有必為聖¶
人之志雖&KR0082;為學誰為學有其志矣而不日用其¶
力以為之雖&KR0082;立志亦烏在其為志乎故立志者¶
爲學之心也為學者立志之事也譬之奕焉奕者¶
其事也專心致志者其心一也以為鴻鵠將至者¶
其心二也惟奕秋之為聴其事專也思援&KR0211;繳而¶
射之其事分也守諧曰人之言曰知之未至行之¶
不力予未有知也何以能行乎予曰是非之心知¶
也人皆有之子無患其無知惟患不肯知耳無患¶
<pb:KR4e0157_SBCK_008-11b>¶
其知之未至惟患不致其知耳故曰知之非艱行¶
之惟艱今執途之人而告之以凢為仁義之事彼¶
皆能知其為善也告之以凢為不仁不義之事彼¶
皆能知其為不善也途之人皆能知之而子有弗¶
知乎如知其為善也致其知為善之知而必爲之¶
則知至矣如知其為不善也致其知為不善之知¶
而必不為之則知至矣知猶水也人心之無不知¶
猶水之無不就下也决而行之無有不就下者决¶
而行之者致知之謂也此吾所謂知行合一者也¶
<pb:KR4e0157_SBCK_008-12a>¶
吾子疑吾言乎夫道一而已矣¶
　　書諸陽卷(甲申)¶
妻姪諸陽伯復請學既告之以格物致知之&KR0003;矣¶
他日復請曰致知者致吾心之良知也是既聞敎¶
矣然天下事物之理無窮果惟致吾之良知而可¶
盡乎抑尚有所求於其外也乎復告之曰心之體¶
性也性即理也天下寧有心外之性寕有性外之¶
理乎寧有理外之心乎外心以求理此告子義外¶
之&KR0003;也理也者心之條理也是理也發之於親則¶
<pb:KR4e0157_SBCK_008-12b>¶
為孝發之於君則為忠發之於朋友則為信千變¶
萬化至不可窮竭而莫非發於吾之一心故謂端¶
莊静一為養心而以學問思辯為窮理者析心與¶
理而為二矣若吾之&KR0003;則端荘静一亦所以窮理¶
而學問思辯亦所以養心非謂養心之時無有所¶
謂理而窮理之時無有所謂心也此古人之學所¶
以知行並進而收合一之功後世之學所以分知¶
行為先後而不免於支離之病者也曰然則朱子¶
所謂如何而為温凊之節如何而為奉養之宜者¶
<pb:KR4e0157_SBCK_008-13a>¶
非致知之功乎曰是所謂知矣而未可以為致知¶
也知其如何而為温凊之節則必實致其温凊之¶
功而後吾之知始至知其如何而為奉養之宜則¶
必實致其奉養之力而後吾之知始至如是乃可¶
以為致知耳若但空然知之為如何温凊奉養而¶
遂謂之致知則孰非致知者耶易曰知至至之知¶
至者知也至之者致知也此孔門不易之敎百世¶
以俟聖人而不惑者也¶
　　書張思欽卷(乙酉)¶
<pb:KR4e0157_SBCK_008-13b>¶
三原張思欽元相將葬其親卜有日矣南走數千¶
里而来請銘於予予之不為文也乆矣辭之固而¶
請弗已則與之坐而問曰子之乞銘於我也将以¶
圗不朽於其親也則亦寍非孝子之心乎雖然子¶
以為孝子之圗不朽於其親也盡於是而已乎將¶
猶有進於是者也夫圗之於人也則&KR0154;若圖之於¶
子乎傳之於其人之口也則&KR0154;若傳之於其子之¶
身乎故子為賢人也則其父為賢人之父矣子為¶
聖人也則其父為聖人之父矣其與托之於人之¶
<pb:KR4e0157_SBCK_008-14a>¶
言也孰愈夫叔梁紇之名至今為不朽矣則亦以¶
仲尼之為子耶抑亦以他人為之銘耶思欽蹙然¶
而起稽顙而後拜曰元相非至於夫子之門則幾¶
失所以圗不朽於其親者矣明日入而問聖人之¶
學則語以格致之&KR0003;焉求格致之要則語之以良¶
知之&KR0003;焉思欽躍然而起拜而復稽曰元相苟非¶
至於夫子之門則尚未知有其心又何以圗不朽¶
於其親乎請歸葬吾親而来卒業於夫子之門則¶
庶㡬其不朽之圗矣¶
<pb:KR4e0157_SBCK_008-14b>¶
　　書中天閣勉諸生(乙酉)¶
雖有天下易生之物一日暴之十日寒之未有能¶
生者也承諸君之不鄙毎予来歸咸集於此以問¶
學爲事甚盛意也然不能旬日之留而旬日之間¶
又不過三四㑹一别之後輒復離群索居不相見¶
者動經年&KR0010;然則豈惟十日之寒而已乎若是而¶
求萌蘖之暢茂條逹不可得矣故予切望諸君勿¶
以予之去留爲聚散或五六日八九日雖有俗事¶
相妨亦須破冗一㑹於此務在誘掖奬勸砥礪切¶
<pb:KR4e0157_SBCK_008-15a>¶
磋使道徳仁義之習日親日近則世利紛華之染¶
亦日逺日踈所謂相&KR0026;而善百工居肆以成其事¶
者也相㑹之時尤須虛心遜志相親相敬大抵朋¶
友之交以相下為益或議論未合要在従容涵育¶
相感以誠不得動氣求勝長傲遂非務在黙而成¶
之不言而信其或矜己之長攻人之短粗心浮氣¶
矯以沽名訐以為&KR0033;挾勝心而行憤嫉以圯族敗¶
群為志則雖日講時習於此亦無益矣諸君念之¶
念之¶
<pb:KR4e0157_SBCK_008-15b>¶
　　書朱守乾卷(乙酉)¶
黃州朱生守乾請學而歸為書致良知三字夫良¶
知者即所謂是非之心人皆有之不待學而有不¶
待慮而得者也人孰無是良知乎獨有不能致之¶
耳自聖人以至於愚人自一人之心以逹於四海¶
之逺自千古之前以至於萬代之後無有不同是¶
良知也者是所謂天下之大本也致是良知而行¶
則所謂天下之逹道也天地以位萬物以育將富¶
貴貧賤患難夷狄無所入而弗自得也矣¶
<pb:KR4e0157_SBCK_008-16a>¶
　　書正憲扇(乙酉)¶
今人病痛大叚只是傲千罪百惡皆從傲上来傲¶
則自高自是不肯屈下人故為子而傲必不能孝¶
為弟而傲必不能弟為臣而傲必不能忠象之不¶
仁丹朱之不肖皆只是一傲字便結果了一生做¶
箇極惡大罪的人更無解救得䖏汝曹為學先要¶
除此病根方&KR0138;有地歩可進傲之反為謙謙字便¶
是對症之藥非但是外貌卑遜須是中心恭敬撙¶
節退譲常見自己不是真能虛己受人故為子而¶
<pb:KR4e0157_SBCK_008-16b>¶
謙斯能孝為弟而謙斯能弟為臣而謙斯能忠尭¶
舜之聖只是謙到至誠䖏便是允恭克譲温恭允¶
塞也汝曹勉之敬之其毋若伯魯之簡㢤¶
　　書魏師孟卷(乙酉)¶
心之良知是謂聖聖人之學惟是致此良知而巳¶
自然而致之者聖人也勉然而致之者賢人也自¶
蔽自昧而不肯致之者愚不肖者也愚不肖者雖¶
其蔽昧之極良知又未嘗不存也苟能致之即與¶
聖人無異矣此良知所以為聖愚之同具而人皆¶
<pb:KR4e0157_SBCK_008-17a>¶
可以為尭舜者以此也是故致良知之外無學矣¶
自孔孟既没此學失傳幾千百年賴天之&KR0149;偶復¶
有見誠千古之一快百世以俟聖人而不惑者也¶
毎以啓夫同志無不躍然以喜者此亦可以驗夫¶
良知之同然矣間有聼之而疑者則是支離之習¶
没溺既乆先横不信之心而然使能姑置其舊見¶
而平氣以繹吾&KR0003;蓋亦未有不憣然而悔悟者也¶
南昌魏氏兄弟舊學於予既皆有得於良知之說¶
矣其季良貴師孟因其諸兄而来請其資禀甚頴¶
<pb:KR4e0157_SBCK_008-17b>¶
而意向甚篤然以偕計北上不得乆従於此吾雖¶
畧以言之而未能悉也故特書此以遺之¶
　　書朱子禮卷(甲申)¶
子禮為諸暨宰問政陽明子與之言學而不及政¶
子禮退而者其身懲己之忿而因以得民之所惡¶
也窒己之慾而因以得民之所好也舍己之利而¶
因以得民之所趨也惕己之易而因以得民之所¶
忽也去己之蠧而因以得民之所患也明巳之性¶
而因以得民之所同也三月而政舉嘆曰吾乃今¶
<pb:KR4e0157_SBCK_008-18a>¶
知學之可以為政也巳他日又見而問學陽明子¶
與之言政而不及學子禮退而&KR0113;其職平民之所¶
惡而因以懲巳之忿也從民之所好而因以窒巳¶
之慾也順民之所趨而因以舍巳之利也警民之¶
所忽而因以惕巳之易也拯民之所患而因以去¶
巳之蠧也復民之所同而因以明己之性也朞年¶
而化行嘆曰吾乃今知政之可以為學也巴他日¶
又見而問政與學之要陽明子曰明徳親民一也¶
古之人明明徳以親其民親民所以明其明徳也¶
<pb:KR4e0157_SBCK_008-18b>¶
是故明明徳體也親民用也而止至善其要矣子¶
禮退而求至善之&KR0003;烱然見其良知焉曰吾乃今¶
知學所以為政而政所以為學皆不外乎良知焉¶
信乎止至善其要也矣¶
　　書林司訓卷(丙戊)¶
林司訓年七十九矣走數千里謁予於越予憫其¶
既老且貧媿無以為濟也嗟乎昔王道之大行也¶
分田制祿四民皆有定制壮者&KR0113;其孝弟忠信老¶
者衣帛食肉不&KR0018;戴於道路死徙無出鄉出入相¶
<pb:KR4e0157_SBCK_008-19a>¶
友疾病相扶持烏有耄耋之年而猶走衣食於道¶
路者乎周衰而王迹熄民始有無恒産者然其時¶
聖學尚明士雖貧困猶有固窮之節里閭族黨猶¶
知有相恤之義逮其後世功利之說日浸以盛不¶
復知有明徳親民之實士皆巧文博詞以飾詐相¶
規以偽相軋以利外冠裳而内禽獸而猶或自以¶
爲従事於聖賢之學如是而&KR0082;挽而復之三代嗚¶
呼其難㢤吾爲此懼掲知行合一之&KR0003;訂致知格¶
物之謬思有以正人心息邪說以求明先聖之學¶
<pb:KR4e0157_SBCK_008-19b>¶
庶㡬君子聞大道之要小人蒙至治之澤而嘵嘵¶
者皆視以為狂惑䘮心詆𥬇訾怒予亦不自知其¶
力之不足日擠於顛危莫之救以死而不顧也不¶
亦悲夫予過彭澤時嘗憫林之窮使邑令延為社¶
學師至是又失其業於歸也不能有所資給聊書¶
此以遺之¶
　　書黄夢星卷(丁亥)¶
潮有䖏士黄翁保號坦夫者其子夢星来越従予¶
學越去潮數千里夢星居數月輒一告歸省其父¶
<pb:KR4e0157_SBCK_008-20a>¶
去二三月輒復来如是者屢屢夢星質性温然善¶
人也而甚孝然禀氣差弱若不任於勞者&KR0060;怪其¶
乃不憚道途之阻逺而勤苦無巳也因謂之曰生¶
既聞吾&KR0003;可以家居養親而従事矣奚必徃来跋¶
渉若是乎夢星跽而言曰吾父生長海濱知慕聖¶
賢之道而無所従求入既乃獲見吾鄉之薛楊諸¶
子者得夫子之學與聞其說而樂之乃以責夢星¶
曰吾衰矣吾不希汝業舉以干禄汝但能若數子¶
者一聞夫子之道焉吾雖啜粥飲水死填溝壑無¶
<pb:KR4e0157_SBCK_008-20b>¶
不足也矣夢星是以不逺數千里而来従毎歸省¶
求為三月之留以奉菽水不許則求為踰月之留¶
亦不許居未旬日即已具資糧戒童僕促之啓行¶
夢星涕泣以請則責之曰唉兒女子&KR0082;以是為孝¶
我乎不能黄鵠千里而思為翼下之雛徒使吾心¶
益自苦故亟遊夫子之門者固夢星之本心然不¶
能乆留於親側而倐徃倐来吾父之命不敢違也¶
予曰賢㢤䖏士之為父孝㢤夢星之為子也勉之¶
㢤卒成乃父之志斯可矣今年四月上旬其家忽¶
<pb:KR4e0157_SBCK_008-21a>¶
使人来訃云䖏士没矣嗚呼惜哉嗚呼惜㢤聖賢¶
之學其乆見棄於世也不啻如土苴苟有言論及¶
之則衆共非𥬇詆斥以為怪物惟世之號稱賢士¶
大夫者乃始或有以之而相講究然至考其立身¶
行己之實與其平日家庭之間所以訓督期望其¶
子孫者則又未嘗不汲汲焉惟功利之為務而所¶
謂聖賢之學者則徒以資其談論粉飾文具於其¶
外如是者常十而八九矣求其誠心一志實以聖¶
賢之學督敎其子如䖏士者可多得乎而今亡矣¶
<pb:KR4e0157_SBCK_008-21b>¶
豈不惜㢤豈不惜㢤阻逺無由徃哭遥寄一奠以¶
致吾傷悼之懐而叙其遣子来學之故若此以風¶
勵夫世之為父兄者亦因以益勵夢星使之務底¶
於有成以無忘乃父之志¶
王文成公全書卷之八終¶
