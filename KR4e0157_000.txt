# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:20.966620
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0430-000王文成公全書-序.
<pb:KR4e0157_SBCK_000-1a>¶
　王文成公全書序¶
　王文成公全書三十八卷其¶
　首三卷爲語錄公存時徐子¶
　曰仁輯次二十八卷爲文錄¶
　爲别錄爲外集爲續編皆公¶
　薨後錢子洪甫輯㝡後七卷¶
<pb:KR4e0157_SBCK_000-1b>¶
為年譜為世徳紀則近時洪¶
甫與汝中王子輯而附焉者¶
　也隆慶壬申侍御新建謝君¶
　奉¶
命按浙首脩公祠置田以供歲¶
　祀已而閱公文見所謂錄若¶
<pb:KR4e0157_SBCK_000-2a>¶
　集各自為書懼夫四方之學¶
　者或弗克盡讀也遂彚而夀¶
　諸&KR0922;名曰全書屬階序階聞¶
　之道無隐顯無小大隐也者¶
　其精微之藴扵心者也體也¶
　顯也者其光華之著扵外者¶
<pb:KR4e0157_SBCK_000-2b>¶
　也用也小也者其用之散而¶
　為川流者也大也者其體之¶
　㰸而為敦化者也譬之天然¶
　不已之妙黙運扵於穆之中¶
　而日月星辰之麗四時之行¶
　百物之生燦然呈露而不可¶
<pb:KR4e0157_SBCK_000-3a>¶
　掩是道之全也古昔聖人具¶
　是道扵心而以時出之或為¶
　文章或為勲業至其所謂攵¶
　者或施之朝廷或用之邦國¶
　㦯形諸家庭或見諸師弟子¶
　之問荅與其日用應酬之常¶
<pb:KR4e0157_SBCK_000-3b>¶
　雖製以事殊語囙人異然莫¶
　非道之用也故在言道者必¶
　該軆用之全斯謂之善言在¶
　學道者亦必得體用之全斯¶
　謂之善學嘗觀論語述孔子¶
　心法之傳曰一貫既已一言¶
<pb:KR4e0157_SBCK_000-4a>¶
　盡之而其紀孔子之文則自¶
　告時君告列國之卿大夫告¶
　諸弟子告避世之徒以及對¶
　陽貨詢廐人答問饋之使無¶
　一弗錄将使學者由顯與小¶
　以得其隠與大焉是善言道¶
<pb:KR4e0157_SBCK_000-4b>¶
　者之凖也而其爲學囙亦可¶
　以見矣唯文成公奮𧺫聖逺¶
　之後慨世之言致知者求知¶
　扵見聞而不可與酬酢不可¶
　與佑神扵是取孟子所謂良¶
　知合諸大學以爲致良知之¶
<pb:KR4e0157_SBCK_000-5a>¶
　說其大要以謂人心虗靈莫¶
　不有知唯不以私欲蔽塞其¶
　虗靈者則不假外索而於天¶
　下之事自無所感而不通無¶
　所措而不當盖誠意正心脩¶
　身齊家治國平天下必先致¶
<pb:KR4e0157_SBCK_000-5b>¶
　知之本旨而千變萬化一以¶
　貫之之道也故甞語門人云¶
　良知之外更無知致知之外¶
　更無學于時曰仁㝡稱髙第¶
　弟子其錄傳習公微言精義¶
　率已具其中乃若公他所為¶
<pb:KR4e0157_SBCK_000-6a>¶
　文則是所謂製殊語異莫非¶
　道之用者彚而&KR0922;之豈唯公¶
　之書扵是乎全固讀焉者所¶
　由以覩道之全也謝君之為¶
　此其嘉恵後學不已至歟雖¶
　然謝君所望扵後學非徒讀¶
<pb:KR4e0157_SBCK_000-6b>¶
　其書已也凡讀書者以身踐¶
　之則書與我為一以言視之¶
　則判然二耳論語之為書世¶
　未嘗有不讀然而一貫之唯¶
　自曾子以後無聞焉豈以言¶
　視之之過乎自公致良知之¶
<pb:KR4e0157_SBCK_000-7a>¶
　說興士之獲聞者衆矣其果¶
　能自致其良知卓然踐之以¶
　身否也夫能踐之以身則扵¶
　公所垂訓誦其一言而已足¶
　參詩傳習錄而已䌓否則雖¶
　盡讀公之書無益也階不敏¶
<pb:KR4e0157_SBCK_000-7b>¶
　碩相與戒之&KR1180;君名廷傑字¶
宗聖其爲政崇莭義育人才¶
立保甲厚風俗動以公爲師¶
盖非徒讀公書者也¶
賜進士及第特進光錄大夫柱¶
　國少師兼太子太師吏部尚¶
<pb:KR4e0157_SBCK_000-8a>¶
書建極殿大學士知¶
制誥知¶
經筵事¶
國史緫裁致仕後學華亭徐階¶
　序¶
<pb:KR4e0157_SBCK_000-8b>¶
<pb:KR4e0157_SBCK_000-8b>¶
　奉¶
天承運¶
皇帝制曰竭忠盡瘁固人臣職¶
　分之常崇德報功實國家激¶
　勸之典矧通侯班爵崇亞上¶
　公而節恵易名榮逾華衮事¶
<pb:KR4e0157_SBCK_000-9a>¶
　必待乎論定恩豈容以久虗¶
　爾故原任新建伯南京兵部¶
　尚書兼都察院左都御史王¶
　守仁維岳降靈自天佑命爰¶
　從弱冠屹爲宇宙人豪甫拜¶
　省郎獨奮乾坤正論身瀕危¶
<pb:KR4e0157_SBCK_000-9b>¶
　而志愈壮道處困而造彌深¶
　紹堯孔之心傳微言式闡倡¶
　周程之道術來學攸宗藴蓄¶
　既宏猷爲丕著遺艱投大隨¶
　試皆宜戡亂解紛無施弗効¶
　閩粤之箐巢盡掃而擒縱如¶
<pb:KR4e0157_SBCK_000-10a>¶
　神東南之黎庶舉安而文武¶
　足憲爰及逆藩稱亂尤資仗¶
　鉞淵謀旋凱奏功速于呉楚¶
　之三月出奇决勝邁彼淮蔡¶
　之中霄是嘉社稷之偉勲申¶
　盟帶礪之異數既復撫夷兩¶
<pb:KR4e0157_SBCK_000-10b>¶
　廣旋致格苗七旬謗起功髙¶
　賞移罰重爰遵¶
遺詔兼采公評續相國之生封¶
　時而旌伐追曲江之殁卹庶¶
　以酬勞兹特贈爲新建侯謚¶
　文成錫之¶
<pb:KR4e0157_SBCK_000-11a>¶
誥命於戲鍾鼎勒銘嗣美東征¶
　之烈劵綸昭錫世登南國之¶
　功永爲一代之宗臣實耀千¶
　年之史冊㝠靈不昧寵命其¶
承¶
隆慶二年十月十七日¶
<pb:KR4e0157_SBCK_000-11b>¶
<pb:KR4e0157_SBCK_000-11b>¶
　孰肖夫子之形孰傳夫子之神形有涯而有盡神無方而無垠孰亡¶
　孰存孰踈孰親萬物皆備於我而自足千聖不離于心而可馴反¶
　身而觀見夫烱然者不容以毁是謂本来面目庶幾不失夫¶
　子之真　門人王畿百拜賛¶
　舜江濬祥禹穴炳靈良知一振群寐咸醒接温聽厲尚及典¶
　刑仁為已任勿謂丹青　門人鄒守益百拜賛¶
　昔侍師顔相承以心師既逝矣相証以言惟日䆒乎精㣲見師造¶
　之淵泉未酬師志何以假年懼惟日之不足庶相属乎後賢¶
　　　　　　　　　　　　　　門人錢德洪百拜賛¶
　思自孩童即聞至教言詞動履並皆心妙學問由成中和體¶
　効功業所就仁義肯要千聖一心良知孔竅俯仰古今至誠合道¶
　　　　　　　　　　　　　　姪子正思百拜賛¶
　翁貌不凢翁性不羈掀天掲他電掣風馳謀猷所立固非人之¶
　所可及而淵源所自直擬上遡于孔尼真當朝柱石後世表儀山河¶
　同誓日月增輝不肖垂髫撫恤提携耿耿不昧猶憶¶
　英威　姪子正愚百拜賛¶
<pb:KR4e0157_SBCK_000-12a>¶
舊序¶
　　傳習錄序　門人徐愛撰¶
門人有私錄陽明先生之言者先生聞之謂之曰¶
聖賢敎人如醫用藥皆因病立方酌其虗實温凉¶
隂陽内外而時時加減之要在去病初無㝎說若¶
拘執一方鮮不殺人矣今某與諸君不過各就偏¶
蔽箴切砥礪但能改化即吾言已爲贅疣若遂守¶
爲成訓他日誤已誤人某之罪過可復追贖乎愛¶
旣備錄先生之教同門之友有以是相規者愛因¶
<pb:KR4e0157_SBCK_000-12b>¶
謂之曰如子之言即又拘執一方復失先生之意¶
矣孔子謂子貢甞曰予欲無言他日則曰吾與囬¶
言終日又何言之不一邪蓋子貢專求聖人扵言¶
語之間故孔子以無言警之使之實體諸心以求¶
自得顔子於孔子之言黙識心通無不在巳故與¶
之言終日若決江河而之海也故孔子於子貢之¶
無言不爲少於顔子之終日言不爲多各當其可¶
而巳今備錄先生之語固非先生之所欲使吾儕¶
常在先生之門亦何事於此惟或有時而去側同¶
<pb:KR4e0157_SBCK_000-13a>¶
門之友又皆離羣索居當是之時儀刑旣遠而規¶
切無聞如愛之駑劣非得先生之言時時對越警¶
發之其不摧墮靡廢者㡬希矣吾儕於先生之言¶
苟徒入耳出口不體諸身則愛之錄此實先生之¶
罪人矣使能得之言意之表而誠諸踐履之實則¶
斯錄也固先生終日言之之心也可少乎㢤錄成¶
因復識此於首篇以告同志門人徐愛序¶
　　陽明先生文錄序　門人鄒守益¶
錢子德洪刻先師文錄于姑蘇自述其裒次之意¶
<pb:KR4e0157_SBCK_000-13b>¶
以純于講學明道者爲正錄曰明其志也以詩賦¶
及酬應者爲外集曰盡其全也以奏䟽及文移爲¶
别錄曰究其施也於是先師之言燦然聚矣以守¶
益與聞緒言之敎也寓簡使序之守益拜手而言¶
曰知言誠末易㢤昔者孔夫子之在春秋也從遊¶
者三千速肖者七十矣而猶有莫我知之嘆嘆夫¶
以言語求之而眩其眞也夫子旣沒門弟子欲以¶
所事夫子者事有子夷攷其取于有子亦曰甚矣¶
其言之似夫子也則下學上逹之功其著且察者¶
<pb:KR4e0157_SBCK_000-14a>¶
鮮矣推尊之詞要亦足以及之賢於堯舜堯舜未¶
易賢也走獸之於麟飛鳥之於鳯雖勉而企之其¶
道無繇不㡬于絶德乎禮樂之等最為近之然猶¶
自聞見而求終不若秋陽江漢直悟本體爲簡易¶
而切實也蓋在聖門惟不遷怒不貳過之顔語之¶
而不惰其次則忠恕之曾足以任重而道遠故再¶
傳而以祖述憲章譬諸天地四時三傳而以仕止¶
久速之時比諸大成比諸巧力宛然江漢秋陽家¶
法也秦漢以來專以訓詁雜以佛老侈以詞章而¶
<pb:KR4e0157_SBCK_000-14b>¶
皜皜肫肫之學淆雜偏陂而莫或救之逮于濂洛¶
始粹然克續其傳論聖之可學則以一者無欲爲¶
要答㝎性之功則以大公順應學天地聖人之常¶
嗟乎是豈嘗試而懸斷之者乎其後剖析愈精考¶
擬愈繁著述愈富而支離愈甚間有覺其非而欲¶
挽焉則又未能盡追窠臼而洗濯之至我陽明先¶
師慨然深探其統歷艱履險磨瑕去垢獨掲良知¶
力拯羣迷犯天下之謗而不自恤也有志之士稍¶
稍如夢而覺泝濂洛以達洙泗非先師之功乎以¶
<pb:KR4e0157_SBCK_000-15a>¶
益之不類再見于䖍再别于南昌三至于㑹稽竊¶
窺先師之道愈簡易愈廣大愈切實愈髙明望望¶
然而莫知其所止也當時有稱先師者曰古之名¶
世或以文章或以政事或以氣節或以勲烈而公¶
克兼之獨除却講學一節即全人矣先師笑曰某¶
願從事講學一節盡除却四者亦無愧全人又有¶
訾訕之者先師曰古之狂者嘐嘐聖人而行不揜¶
世所謂敗闕也而聖門以列中行之次忠信廉潔¶
刺之無可刺世所謂完全也而聖門以爲德之賊¶
<pb:KR4e0157_SBCK_000-15b>¶
某願爲狂以進取不願爲愿以媚世嗚呼今之不¶
知公者果疑其爲狂乎其知公者果能盡除四者¶
而信其爲全人乎良知之明烝民所同本自皜皜¶
本自肫肫常寂常感常神常化常虚常直常太公¶
常順應患在自私用智之欲所障始有所尚始有¶
所倚不倚不尚本體呈露宣之爲文章措之爲政¶
事犯顔敢諌爲氣節誅亂討賊爲勲烈是四者皆¶
一之流行也學出于一則以言求心矣學出于二¶
則以言求言矣守益力病於二之而未瘳也故反¶
<pb:KR4e0157_SBCK_000-16a>¶
覆以質于吾黨吾黨欲求知言之要其惟自致其¶
良知乎嘉靖丙申春三月¶
　　陽明先生文錄序　門人錢德洪撰¶
古之立教有三有意教有政教有言教太上之世¶
民涵眞性嗜慾未渉聖人者特相示以意已矣若¶
伏義陳奇偶以指象是也而民遂各以意㑹不逆¶
於心羣物以遊熈如也是之謂意教中古之民風¶
氣漸開示之以意若病不足矣聖人者出則爲之¶
經制立法使之自厚其生自利其用自正其德而¶
<pb:KR4e0157_SBCK_000-16b>¶
民亦相忘於政化之中各足其碩日入於善而不¶
知誰之所使是以政教之也自後聖王不作皇度¶
不張民失所趨俗非其習而聖人之意日湮以晦¶
懷世道者憂之而處非其任則嘵嘵以空言覺天¶
下是故始有以言教也噫立教而至於以言則難¶
矣昔者孔子之在春秋也其所與世諄諄者皆性¶
所同也然於習俗所趨無徴焉乃閧起而異之曰¶
是将奮吾之所習而蹶吾之所趨也或有非笑而¶
詆訾之者三千之徒其庻㡬能自㧞於流俗不與¶
<pb:KR4e0157_SBCK_000-17a>¶
衆非笑詆訾之者乎然而天下之大也其能自㧞¶
於俗不與衆非笑詆訾者僅三千人焉豈非空言¶
動衆終不若躬見於政事之爲易也夫三千之中¶
稱好學者顔氏之外又無多聞焉豈速肖之士知¶
自㧞於俗矣尚未能盡脱乎俗習耶一洗俗習之¶
陋直超自性之眞而盡得聖人千古不盡之意者¶
豈顔氏之所獨耶然而三千之徒其於夫子之言¶
也猶面授也秦火而後掇拾於漢儒者多似是而¶
失眞矣後之儒者復以已見臆說盡取其言而支¶
<pb:KR4e0157_SBCK_000-17b>¶
離決裂之噫誠面授也尚未免於俗習焉拜取其¶
言而亂之則後之懷世道者復將何恃以自植於¶
世耶吾師陽明先生蚤有志於聖人之道求之俗¶
習而無取也求之世儒之學而無得也乃一洗俗¶
習之陋世儒之說而自証以吾之心焉殫思力踐¶
竭精瘁志卒乃豁然有見於良知而千古聖人不¶
盡之意復得以大明於世噫亦難矣世之聞吾先¶
生之言者其皆肯自㧞於流俗不與衆非笑詆訾¶
之乎其皆肯一洗俗習之陋世儒之說而獨証以¶
<pb:KR4e0157_SBCK_000-18a>¶
吾之心乎夫非笑詆訾在孔子猶不免焉於當世¶
乎奚病特病其未之或聞焉耳如其有聞也則知¶
先生之所言者非先生之言也吾之心也吾心之¶
知不以太上而古不以當世而今不待示而得不¶
依政而行俗習所不能湮異說所不能淆特在乎¶
有超世特立之志自証而自得之耳有超世特立¶
之志者而一觸其知眞如去目之塵沙以還光也¶
㧞耳之木楔以還聰也解支體之束縳以自舒也¶
去汚穢而就高明撤蔽障而合大同以復中古之¶
<pb:KR4e0157_SBCK_000-18b>¶
政超太上之意亦已矣又奚以俗習之陋世儒之¶
說爲㢤先生之言世之信從者日衆矣特其文字¶
之行於世者或雜夫少年未㝎之論愚懼後之亂¶
先生之學者即是先生之言始也乃取其少年未¶
㝎之論盡刪而去之詳披締閱叅酌衆見得至一¶
之言五卷焉其餘或發之題詠或見之政事者則¶
釐爲外集别錄復以日月前後順而次之庻㡬知¶
道者讀之其知有所取乎雖然是錄先生之言也¶
特入珍蔵之扃鑰也珍蔵不守乃屑屑焉扃鑰之¶
<pb:KR4e0157_SBCK_000-19a>¶
是競豈非舍其所重而自任其所轻耶兹不能無¶
愧扵是錄之成云爾¶
　　重刻陽明先生文錄後語　門人王畿譔¶
道必待言而傳夫子嘗以無言爲警矣言者所由¶
以入於道之詮凡待言而傳者皆下學也學者之¶
於言也猶之暗者之於燭跛者之扵杖也有觸發¶
之義焉有培栽之義焉而其機則存乎心悟不得¶
于心而泥於言非善於學者也我陽明先師倡明¶
聖學以良知之說覺天下天下靡然從之是雖入¶
<pb:KR4e0157_SBCK_000-19b>¶
道之玄詮亦下學事載諸錄者詳矣吾黨之從事¶
於師說也其未得之果能有所觸發否乎其得之¶
也果能有所栽培否乎其得而玩之也果能有所¶
印正否乎得也者非得之於言得之於心也契之¶
於心忘乎言者也猶之燭之資乎明杖之輔乎行¶
其機則存乎目與足非外物所得而與也若夫玩¶
而忘之從容黙識無所待而自中乎道斯則無言¶
之㫖上逹之機固吾梅林公重刻是録相與嘉惠¶
而申警之意也不然則聖學亡而先師之意荒矣¶
<pb:KR4e0157_SBCK_000-20a>¶
吾黨朂諸¶
　　陽明先生文錄續編序　後學徐階譔¶
餘姚錢子洪甫旣刻陽明先生文錄以傳又求諸¶
四方得先生所著大學或問五經臆說序記書䟽¶
等若干卷題曰文錄續編而屬嘉興守六安徐侯¶
以正刻之刻成侯謀於洪甫及王子汝中遣郡博¶
張編海寧諸生董啓予問序於階階曰先生之文¶
非淺薄所敢序也雖然階嘗從洪甫汝中竊聞先¶
生之學矣夫學非獨倡始難也其傳而不失其宗¶
<pb:KR4e0157_SBCK_000-20b>¶
蓋亦不易焉自孔子沒大學格致之㫖晦其在俗¶
儒率外心以求知終其身汨溺於見聞記誦而髙¶
明之士又率慕径約貴自然淪入於二氏而不自¶
覺先生崛起千載之後毅然以謂致知者致吾心¶
之良知也吾心之良知不待慮而知不待學而能¶
是乃天命之性吾心靈昭明覺之本體也惟不自¶
欺其良知斯知致而意可誠矣格者正也正其不¶
正以歸於正也物者事也事各歸於正而吾良知¶
之所知始無虧缺障蔽得以極其致矣舉知而歸¶
<pb:KR4e0157_SBCK_000-21a>¶
諸良舉致知而歸諸正物蓋先生之學不汨於俗¶
亦不入於空如此于時聞者幸知口耳之可耻然¶
其辟之或激於大過幸有見夫心體之當求然其¶
擬之或渉於太輕於是超頓之說興至舉踐履之¶
實積累之功盡詆以爲不足務脫於俗顧轉而趨¶
於空則先生之學有不待夫傳之旣久乃始失其¶
宗者玆豈非學先生者之所憂乎洪甫輯爲是編¶
其志固將以救之其自序曰言近而㫖遠此吾師¶
中行之證也又曰吾師之教平易切實而聖智神¶
<pb:KR4e0157_SBCK_000-21b>¶
化之機固巳躍然不必更爲别說洪甫之於師傳¶
其闡明翼衛視先生之於孔氏有功等矣夫三代¶
以前學與政合而出於一虞廷之命官與其所陳¶
之謨皆精一執中之運用也故曰三代之治本於¶
道三代之道本於心而後世論學旣指夫俗與空¶
者當之其論政又指夫期㑹簿書當之謬迷日甚¶
而未巳也徐侯方從事於政獨能聚諸生以講先¶
生之學汲汲焉刻是編以詔之其異於世之爲者¶
歟使凡領郡者皆徐侯其人先生之學明而洪甫¶
<pb:KR4e0157_SBCK_000-22a>¶
之憂可釋也階生晚不及登先生之門然昔孟子¶
自謂於孔子爲私㳤至其自任閑先生之道以承¶
孔子則雖見目爲好辯而不辭故輒以侯請僭爲¶
之序嗚呼觀者其尚亮階之志也夫¶
　　刻文錄敘說¶
　德洪曰嘉靖丁亥四月時鄒謙之謪廣德以所¶
　　録先生文稿請刻先生止之曰不可吾黨學¶
　　問幸得頭腦須鞭辟近裏務求實得一切繁¶
　　文靡好傳之恐眩人耳目不錄可也謙之復¶
<pb:KR4e0157_SBCK_000-22b>¶
　　請不巳先生乃取近稿三之一標揭年月命¶
　　德洪編次復遺書曰所錄以年月爲次不復¶
　　分别體類者蓋專以講學明道爲事不在文¶
　　辭體製間也明日德洪掇拾所遺復請刻先¶
　　曰此愛惜文辭之心也昔者孔子删述六經¶
　　若以文辭爲心如唐虞三代自典謨而下豈¶
　　止數篇正惟一以明道爲志故所述可以垂¶
　　教萬世吾黨志在明道復以愛惜文字爲心¶
　　便不可入堯舜之道矣德洪復請不巳乃許¶
<pb:KR4e0157_SBCK_000-23a>¶
　　數篇次爲附錄以遺謙之今之廣德板是也¶
　先生讀文錄謂學者曰此編以年月爲次使後¶
　　世學者知吾所學前後進詣不同又曰某此¶
　　意思頼諸賢信而不疑須口口相傳廣布同¶
　　志庻㡬不墜若筆之於書乃是異日事必不¶
　　得巳然後爲此耳又曰講學須得與人人面¶
　　授然後得其所疑時其淺深而語之纔渉𥿄¶
　　筆便十不能盡一二戊子年冬先生時在兩¶
　　廣謝病歸將下庾嶺徳洪與王汝中聞之乃¶
<pb:KR4e0157_SBCK_000-23b>¶
　　自錢塘趨迎至龍游聞訃遂趨廣信訃告同¶
　　門約毎越三年遣人裒錄遺言明日又進貴¶
　　溪扶喪還玉山至草萍驛戒記書篋故諸稿¶
　　幸免散逸自後同門各以所錄見遺旣七年¶
　　壬辰徳洪居呉始較㝎篇類復爲購遺文一¶
　　䟽遣安成王生自閩粤由洪都入嶺表抵蒼¶
　　梧取道荆湘還自金陵又獲所未備然後謀¶
　　諸提學侍御聞人邦正入梓以行文録之有¶
　　外集别錄遵附錄例也¶
<pb:KR4e0157_SBCK_000-24a>¶
　先生之學凡三變其爲敎也亦三變少之時馳¶
　　騁於辭章已而出入二氏繼乃居夷處困豁¶
　　然有得於聖賢之㫖是三變而至道也居貴¶
　　陽時首與學者爲知行合一之說自滁陽後¶
　　多教學者静坐江右以來始單提致良知三¶
　　字直指本體令學者言下有悟是教亦三變¶
　　也讀文錄者當自知之先生嘗曰吾始居龍¶
　　塲鄉民言語不通所可與言者乃中土亡命¶
　　之流耳與之言知行之說莫不忻忻有入久¶
<pb:KR4e0157_SBCK_000-24b>¶
　　之幷夷人亦翕然相向及出與士夫言則紛¶
　　紛同異反多扞格不入何也意見先入也德¶
　　洪自&KR0605;巳冬始見先生於姚再見於越於先¶
　　生敎若恍恍可即然未得入頭處同門先軰¶
　　有指以静坐者遂覔光相僧房閉門凝神净¶
　　慮倐見此心眞體如出蔀屋而覩天日始知¶
　　平時一切作用皆非天則自然習心浮思烱¶
　　烱自照毫髪不容住著喜馳以告先生曰吾¶
　　昔居滁時見學者徒爲口耳同異之辯無益¶
<pb:KR4e0157_SBCK_000-25a>¶
　　於得且教之静坐一時學者亦若有悟但久¶
　　之漸有喜静厭動流入枯槁之病故邇來只¶
　　指破致良知工夫學者眞見得良知本體昭¶
　　明洞徹是是非非莫非天則不論有事無事¶
　　精察克治俱歸一路方是格致實功不落却¶
　　一邊故較來無出致良知話頭無病何也良¶
　　知原無間動静也德洪旣自喜學得所入又¶
　　承點破病痛退自省究漸覺得力良知之說¶
　　發於正德辛巳年蓋先生再罹寧藩之變張¶
<pb:KR4e0157_SBCK_000-25b>¶
　　許之難而學又一畨證透故正錄書凡三卷¶
　　第二卷斷自辛巳者志始也格致之辯莫詳¶
　　於答顧華玉一書而㧞本塞源之論冩出千¶
　　古同體萬物之㫖與末世俗習相沿之弊百¶
　　世以俟讀之當爲一快¶
　先生嘗曰吾良知二字自龍塲巳後便已不出¶
　　此意只是點此二字不出於學者言費却多¶
　　少辭說今幸見出此意一語之下洞見全體¶
　　直是痛快不覺手舞足蹈學者聞之亦省却¶
<pb:KR4e0157_SBCK_000-26a>¶
　多少尋討功夫學問頭腦至此巳是說得十¶
　　分下落但恐學者不肯直下承當耳又曰某¶
　　於良知之說從百死千難中得來非是容易¶
　　見得到此此本是學者究竟話頭可惜此理¶
　　淪埋巳乆學者苦於聞見障蔽無入頭處不¶
　　得巳與人一口說盡但恐學者得之容易只¶
　　把作一種光景玩弄孤負此知耳¶
　甲申年先生居越中秋月白如洗乃燕集羣弟¶
　　子於天泉橋上時在侍者百十人酒半行先¶
<pb:KR4e0157_SBCK_000-26b>¶
　　生命歌詩諸弟子比音而作翕然如恊金石¶
　　少間能琴者理絲善簫者吹竹或投壺聚筭¶
　　或鼓棹而歌遠近相答先生顧而樂之遂即¶
　　席賦詩有曰鏗然舍瑟春風裏點也雖狂得¶
　　我情之句旣而曰昔孔門求中行之士不可¶
　　得苟求其次其惟狂者乎狂者志存古人一¶
　　切聲利紛蕐之染無所累其衷眞有鳯皇翔¶
　　于千仞氣象得是人而裁之使之克念日就¶
　　平易切實則去道不遠矣予自鴻臚以前學¶
<pb:KR4e0157_SBCK_000-27a>¶
　　者用功尚多拘局自吾掲示良知頭腦漸覺¶
　　見得此意者多可與裁矣¶
　先生自辛巳年初歸越明年居考喪德洪軰¶
　侍者踪跡尚寥落旣後四方來者日衆癸未¶
　　巳後環先生之室而居如天妃光相能仁諸¶
　　僧舍毎一室常合食者數十人夜無卧所更¶
　畨就席歌聲徹昏旦南鎭禹穴陽明洞諸山¶
　　遠近古刹徙足所到無非同志遊寓之地先¶
　　生毎臨席諸生前後左右環坐而聽常不下¶
<pb:KR4e0157_SBCK_000-27b>¶
　　數百人送往迎來月無虚日至有在侍更嵗¶
　　不能遍記其姓字者諸生毎聽講出門未嘗¶
　　不踴躍稱快以昧入者以明出以疑入者以¶
　　悟出以憂憤愊憶入者以融釋脫落出嗚呼¶
　　休㢤不圖講學之至於斯也嘗聞之同門南¶
　　都以前從遊者雖衆未有如在越之盛者雖¶
　　講學日久孚信漸博要亦先生之學益進感¶
　　召之機亦自不同也今觀文錄前後論議大¶
　　畧亦可想見¶
<pb:KR4e0157_SBCK_000-28a>¶
　先生嘗語學者曰作文字亦無妨工夫如詩言¶
　　志只㸔爾意向如何意得處自不䏻不發之¶
　　於言但不必在詞語上馳騁言不可以僞爲¶
　　且如不見道之人一片粗鄙心安能說出和¶
　　平話總然都做得後一兩句露出病痛便覺¶
　　破此文原非充飬得來若飬得此心中和則¶
　　其言自别¶
　門人有欲汲汲立言者先生聞之嘆曰此弊溺¶
　　人其來非一日矣不求自信而急於人知正¶
<pb:KR4e0157_SBCK_000-28b>¶
　　所謂以已昏昏使人昭昭也耻其名之無聞¶
　　於世而不知知道者視之反自貽笑耳宋之¶
　　儒者其制行磊犖本足以取信於人故其言¶
　　雖未盡人亦崇信之非專以空言動人也但¶
　　一言之誤至於誤人無窮不可勝救亦豈非¶
　　汲汲於立言者之過耶¶
　或問先生所荅示門人書稿刪取歸倂作數篇¶
　　訓語以示將來如何先生曰有此意但今學¶
　　問自覺所進未止且終日應酬無暇他日結¶
<pb:KR4e0157_SBCK_000-29a>¶
　　廬山中得如諸賢有筆力者聚㑹一處商議¶
　　將聖人至緊要之語發揮作一書然後取零¶
　　碎文字都燒了免致累人德洪事先生在越¶
　　七年自歸省外無日不侍左右有所省豁毎¶
　　得於語黙作止之間或聞時訕議有動扵衷¶
　　則益自奮勵以自植有疑義即進見請質故¶
　　樂於面炙一切文辭俱不收錄毎見文稿出¶
　　示比之侍坐時精神鼓舞歉然常見不足以¶
　　是知古人書不盡言言不盡意非欺我也不¶
<pb:KR4e0157_SBCK_000-29b>¶
　　幸先生旣沒謦欬無聞儀刑日遠毎思印證¶
　　茫無可即然後取遺稿次第讀之凡所欲言¶
　　而不䏻者先生皆爲我先發之矣雖其言之¶
　　不䏻盡意引而不發躍如也由是自滁以後¶
　　文字雖片𥿄隻字不敢遺棄四海之逺百世¶
　　之下有同此懐者乎苟取正錄順其日月以¶
　讀之不以言求而惟以神㑹必有沛然江河¶
　　之決莫之䏻禦者矣¶
　别錄成同門有病其太繁者德洪曰若以文字¶
<pb:KR4e0157_SBCK_000-30a>¶
　　之心觀之其所取不過數篇若以先生之學¶
　　見諸行事之實則雖瑣屑細務皆精神心術¶
　　所寓經時贊化以成天下之事業千百年來¶
　　儒者有用之學於此亦可見其梗槩又何病¶
　　其太繁乎¶
　昔門人有讀安邊八䇿者先生曰是䟽所陳亦¶
　　有可用但當時學問未透中心激忿抗厲之¶
　　氣若此氣未除欲與天下共事恐於事未必¶
　　有濟¶
<pb:KR4e0157_SBCK_000-30b>¶
　陳惟濬曰昔　武宗南廵先生在䖍奸賊在¶
　　君側間有以疑謗危先生者聲息日至諸司¶
　　文帖絡繹不絶請先生即下洪勿處用兵之¶
　　地以堅奸人之疑先生聞之太然不動門人¶
　　乘間言之先生姑應之曰吾將往矣一日惟¶
　　濬亦以問先生曰吾在省時權竪如許勢熖¶
　　疑謗禍在目前吾亦帖然處之此何足憂吾¶
　　已解兵謝事乞去只與朋友講學論道教童¶
　　生習禮歌詩烏足爲疑縱有禍患亦畏避不¶
<pb:KR4e0157_SBCK_000-31a>¶
　　得雷要打便隨他打來何故憂懼吾所以不¶
　　轻動亦有深慮焉爾又一人使一友亦告急¶
　　先生曰此人惜㢤不知學公軰曷不與之講¶
　　學乎是友亦釋然謂人曰明翁眞有赤舄几¶
　　几氣象愚謂别錄所載不過先生政事之迹¶
　　耳其遭時危謗禍患莫測先生處之太然不¶
　　動聲色而又䏻出危去險坐収成功其致知¶
　　格物之學至是豈意見擬議所䏻及是皆别¶
　　錄所未及詳者洪感惟濬之言故表出之以¶
<pb:KR4e0157_SBCK_000-31b>¶
　　爲讀别錄者相發¶
　復聞人邦正書裒刋文錄諸同門聚議不同久¶
　矣有曰先生之道無精粗隨所發言莫非至¶
　　敎故集文不必擇其可否槩以年月體類爲¶
　　次使觀者隨其所取而獲焉此久菴諸公之¶
　　言也又以先生言雖無間於精粗而終身命¶
　　意惟以提揭人心爲要故凡不切講學明道¶
　者不錄可也此東廓諸公之言也二說相持¶
　　罔知裁定去年廣囬舟中反覆思惟不肖鄙¶
<pb:KR4e0157_SBCK_000-32a>¶
　　意竊若有附於東廓子者夫傳言者不貴乎¶
　　盡其愽而貴乎得其意得其意雖一言之約¶
　　足以入道不得其意而徒示其博則泛濫失¶
　　眞匪徒無益是眩之也且文别體類非古也¶
　　其後世侈詞章之心乎當今天下士方馳騖¶
　　於辭章先生少年亦嘗沒溺于是矣卒乃自¶
　　悔惕然有志于身心之學學未歸一出入於¶
　　二氏者又㡬年矣卒乃自悔省然獨得于聖¶
　　賢之㫖反覆世故更歷險阻百錬千磨斑瑕¶
<pb:KR4e0157_SBCK_000-32b>¶
　　盡去而輝光煥發超然有悟于良知之說自¶
　　&KR0605;已年巳後而先生敎益歸於約矣故凡在¶
　　門墻者不煩辭說而指見本體眞如日月之¶
　　麗天大地山河萬象森列隂崖鬼魅皆化而¶
　　爲精光斷溪曲徑皆坦而爲大道雖至愚不¶
　　肖一觸此體眞知皆可爲堯舜考三王建天¶
　　地質鬼神俟百世斷斷乎知其不可易也有¶
　　所不行者特患不加致之之功耳今傳言者¶
　　不揭其獨得之㫖而尚吝情于悔前之遺未¶
<pb:KR4e0157_SBCK_000-33a>¶
　　透之說而混焉以誇博是愛其毛而不屬其¶
　　裏也不旣多乎旣又思之凡物之珍賞于時¶
　　者乆而不廢况文章乎先生之文旣以傳誦¶
　　於時欲不盡錄不可得也自今尚䏻次其月¶
　　日善讀者尤可以驗其悔悟之漸後恐迷其¶
　　歲月而槩以文字取之混入焉則幷今日之¶
　　意失之矣久菴之慮殆或以是與不得巳乃¶
　　兩是而俱存之故以文之純于講學明道者¶
　　裒爲正錄餘則别爲外集而總題曰文錄䟽¶
<pb:KR4e0157_SBCK_000-33b>¶
　　奏批駁之文則又釐爲一書名曰别錄夫始¶
　　之以正錄明其志也繼之以外集盡其博也¶
　　終之以别錄䆒其施也而文稽其類以從時¶
　　也識道者讀之庻㡬知所取乎此又不肖者¶
　　之意也問難辯詰莫詳於書故正錄首書次¶
　　記次序次說而以雜著終焉諷詠規切莫善¶
　　于詩賦故外集首賦次詩次記次序次說次¶
　　雜著而傳誌終焉别錄則卷以事類篇以題¶
　　别先奏䟽而後公移刻旣成懼讀者之病于¶
<pb:KR4e0157_SBCK_000-34a>¶
　　未察也敢敬述以求正乙未年正月¶
序說(終)¶
<pb:KR4e0157_SBCK_000-34b>¶
#+PROPERTY: JUAN 0
#+PROPERTY: FILE SB04n0430-000王文成公全書-目録.
<pb:KR4e0157_SBCK_000-35a>¶
王文成公全書目錄¶
　卷之一¶
　　　語錄一¶
　　　　傳習錄上¶
　卷之二¶
　　　語錄二¶
　　　　傳習錄中¶
　卷之三¶
　　　語錄三¶
<pb:KR4e0157_SBCK_000-35b>¶
　　　　傳習錄下¶
　　　　　　附朱子晚年定論¶
　　卷之四¶
　　　文錄一　書(始正德己/巳至庚辰)¶
　　　　與辰中諸生(己巳)¶
　　　　答徐成之(辛未)¶
　　　　答黄宗賢應原忠(辛未)¶
　　　　答汪石潭内翰(辛未)¶
　　　　寄諸用明(辛未)¶
<pb:KR4e0157_SBCK_000-36a>¶
　　　　　答王虎谷(辛未)¶
　　　　　與王宗賢(辛未)¶
　　　　　二(壬申)¶
　　　　　三(癸酉)¶
　　　　　四(癸酉)¶
　　　　　五(癸酉)¶
　　　　　六(丙子)¶
　　　　　七(戊寅)¶
　　　　　與王純甫(壬申)¶
<pb:KR4e0157_SBCK_000-36b>¶
　　　　　二(癸酉)¶
　　　　　三(甲戌)¶
　　　　　四(甲戌)¶
　　　　　寄希淵(壬申)¶
　　　　　二(壬申)¶
　　　　　三(癸酉)¶
　　　　　四(己卯)¶
　　　　　與戴子良(癸酉)¶
　　　　　與胡伯忠(癸酉)¶
<pb:KR4e0157_SBCK_000-37a>¶
　　　　與黃誠甫(癸酉)¶
　　　　二(丁丑)¶
　　　　答王天宇(甲戌)¶
　　　　二(甲戌)¶
　　　　寄李道夫(乙亥)¶
　　　　與陸元靜(丙子)¶
　　　　二(戊寅)¶
　　　　與希顔台仲明德尚謙元靜(丁丑)¶
　　　　與楊仕德薛尚謙(丁丑)¶
<pb:KR4e0157_SBCK_000-37b>¶
　　　　寄聞人邦英邦正(戊寅)¶
　　　　二(戊寅)¶
　　　　三(庚辰)¶
　　　　寄薛尚謙(戊寅)¶
　　　　二¶
　　　　三¶
　　　　寄諸弟(戊寅)¶
　　　　與安之(己卯)¶
　　　　答丼泉(己卯)¶
<pb:KR4e0157_SBCK_000-38a>¶
　　　　二(庚辰)¶
　　　　答方叔賢(己卯)¶
　　　　與陳國英(庚辰)¶
　　　　復唐虞佐(庚辰)¶
　　卷之五¶
　　　文錄二　書(始正德辛巳/至嘉靖乙酉)¶
　　　　與鄒謙之(辛巳)¶
　　　　　二(乙酉)¶
　　　　與夏敦夫(辛巳)¶
<pb:KR4e0157_SBCK_000-38b>¶
　　　　與朱守忠(辛巳)¶
　　　　與席元山(辛巳)¶
　　　　答丼泉(辛巳)¶
　　　　答倫彦式(辛巳)¶
　　　　與唐虞佐侍御(辛巳)¶
　　　　答方叔賢(辛巳)¶
　　　　二(癸未)¶
　　　　與楊仕鳴(辛巳)¶
　　　　二(癸未)¶
<pb:KR4e0157_SBCK_000-39a>¶
　　　　三(癸未)¶
　　　　與陸元靜(辛巳)¶
　　　　二(壬午)¶
　　　　答舒國用(癸未)¶
　　　　與劉元道(癸未)¶
　　　　答路賔陽(癸未)¶
　　　　與黃勉之(甲申)¶
　　　　二(甲申)¶
　　　　答劉内重(乙酉)¶
<pb:KR4e0157_SBCK_000-39b>¶
　　　　　與王公弼(乙酉)¶
　　　　答董澐蘿石(乙酉)¶
　　　　　與黄宗賢(癸未)¶
　　　　寄薛尚謙(癸未)¶
　　卷之六¶
　　　文錄三¶
　　　　　書(始嘉靖丙/戌至戊子)¶
　　　　寄鄒謙之(丙戌)¶
　　　　　二(丙戌)¶
<pb:KR4e0157_SBCK_000-40a>¶
　　　　　三(丙戌)¶
　　　　　四(丙戌)¶
　　　　　五(丙戌)¶
　　　　　答友人(丙戌)¶
　　　　　答友人問(丙戌)¶
　　　　　答南元善(丙戌)¶
　　　　　二(丙戌)¶
　　　　　答季德明(丙戌)¶
　　　　　與王公弼(丙戌)¶
<pb:KR4e0157_SBCK_000-40b>¶
　　　　二(丁亥)¶
　　　　與歐陽崇一(丙戌)¶
　　　　寄陸原靜(丙戌)¶
　　　　答丼泉(丙戌)¶
　　　　答魏師說(丁亥)¶
　　　　與馬子莘(丁亥)¶
　　　　與毛古庵憲副(丁亥)¶
　　　　與黃宗賢(丁亥)¶
　　　　答以乗憲副(丁亥)¶
<pb:KR4e0157_SBCK_000-41a>¶
　　　　與戚秀夫(丁亥)¶
　　　　與陳惟濬(丁亥)¶
　　　　寄安福諸同志(丁亥)¶
　　　　與錢德洪黄汝中(丁亥)¶
　　　　　二(戊子)¶
　　　　　三(戊子)¶
　　　　答何廷仁(戊子)¶
　　卷之七¶
　　　文錄四　序　記　說¶
<pb:KR4e0157_SBCK_000-41b>¶
　　　　别三子序(丁卯)¶
　　　　贈林以吉歸省序(辛未)¶
　　　　送宗伯喬白巖序(辛未)¶
　　　　贈王尭卿序(辛未)¶
　　　　别張常甫序(辛未)¶
　　　　别湛丼泉序(壬申)¶
　　　　别方叔賢序(辛未)¶
　　　　别王純甫序(辛未)¶
　　　　别王宗賢歸天台序(壬申)¶
<pb:KR4e0157_SBCK_000-42a>¶
　　　　贈周瑩歸省序(乙亥)¶
　　　　贈林典卿歸省序(乙亥)¶
　　　　贈陸清伯歸省序(乙亥)¶
　　　　贈周以善歸省序(乙亥)¶
　　　　贈郭善甫歸省序(乙亥)¶
　　　　贈鄭德夫歸省序(乙亥)¶
　　　　紫陽書院集序(乙亥)¶
　　　　朱子晚年定論序(戊寅)¶
　　　　别梁日孚序(戊寅)¶
<pb:KR4e0157_SBCK_000-42b>¶
　　　　大學古本序(戊寅)¶
　　　　禮記纂言序(庚辰)¶
　　　　象山文集序(庚辰)¶
　　　　觀德亭記(戊寅)¶
　　　　重修文山祠記(戊寅)¶
　　　　從吾道人記(乙酉)¶
　　　　親民堂記(乙酉)¶
　　　　萬松書院記(乙酉)¶
　　　　稽山書院尊經閣記(乙酉)¶
<pb:KR4e0157_SBCK_000-43a>¶
　　　　重修山隂縣儒學記(乙酉)¶
　　　　梁仲用黙齋說(辛未)¶
　　　　示弟立志說(乙亥)¶
　　　　約齋說(甲戌)¶
　　　　見齋說(乙亥)¶
　　　　矯亭說(乙亥)¶
　　　　謹齋說(乙亥)¶
　　　　夜氣說(乙亥)¶
　　　　修道說(戊寅)¶
<pb:KR4e0157_SBCK_000-43b>¶
　　　自得齋說(甲申)¶
　　　愽約說(乙酉)¶
　　　惜隂說(丙戌)¶
　卷之八¶
　　文錄五　雜著¶
　　　書汪汝成格物卷(癸酉)¶
　　　書石川卷(甲戌)¶
　　　與傅生鳯(甲戌)¶
　　　書王天宇卷(甲戌)¶
<pb:KR4e0157_SBCK_000-44a>¶
　　　　書王嘉秀請益卷(甲戌)¶
　　　　書孟源卷(乙亥)¶
　　　　書楊思元(乙亥)¶
　　　　書玄黙卷(乙亥)¶
　　　　書顧惟賢卷(辛巳)¶
　　　　壁帖(壬午)¶
　　　　書王一爲卷(癸未)¶
　　　　書朱守諧卷(甲申)¶
　　　　書諸陽卷(甲申)¶
<pb:KR4e0157_SBCK_000-44b>¶
　　　　書張思欽卷(乙酉)¶
　　　　書中天閣勉諸生(乙酉)¶
　　　　書朱守乾卷(乙酉)¶
　　　　書正憲扇(乙酉)¶
　　　　書魏思孟卷(乙酉)¶
　　　　書朱子禮卷(甲申)¶
　　　　書林司訓卷(丙戌)¶
　　　　書黄夣星卷(丁亥)¶
　　卷之九¶
<pb:KR4e0157_SBCK_000-45a>¶
　　　别錄一　奏䟽¶
　　　　陳言邊務䟽¶
　　　　乞飬病䟽¶
　　　　乞　宥言官去權姦以章　聖徳䟽¶
　　　　自効乞休䟽¶
　　　　乞飬病䟽¶
　　　　諌迎佛䟽¶
　　　　辭新任乞以舊職致仕䟽¶
　　　　謝　恩䟽¶
<pb:KR4e0157_SBCK_000-45b>¶
　　　　給由䟽¶
　　　　叅失事官員䟽¶
　　　　閩廣捷音䟽¶
　　　　申明賞罰以勵人心䟽¶
　　　　攻治盗賊二䇿䟽¶
　　　　類奏擒斬功次䟽¶
　　　　添設清平縣治䟽¶
　　　　䟽通鹽法䟽¶
　　卷之十¶
<pb:KR4e0157_SBCK_000-46a>¶
　　　别錄二　奏䟽¶
　　　　議夾勦兵糧䟽¶
　　　　南贛擒斬功次䟽¶
　　　　議夾勦方畧䟽¶
　　　　換　勑謝　恩䟽¶
　　　　交收旗牌䟽¶
　　　　議南贛啇稅䟽¶
　　　　陞賞　謝恩䟽¶
　　　　横水桶岡捷音䟽¶
<pb:KR4e0157_SBCK_000-46b>¶
　　　立崇義縣治䟽¶
　卷之十一¶
　　别錄三　奏䟽¶
　　　乞休致䟽¶
　　　移置驛傳䟽¶
　　　浰頭捷音䟽¶
　　　添設和平縣治䟽¶
　　　三省夾勦捷音䟽¶
　　　辭免陞廕乞以原職致仕䟽¶
<pb:KR4e0157_SBCK_000-47a>¶
　　　再議崇義縣治䟽¶
　　　再議平和縣治䟽¶
　　　再議䟽通䀋法䟽¶
　　　陞廕　謝恩䟽¶
　　　乞放歸田里䟽¶
　卷之十二¶
　　别錄四　奏䟽¶
　　　飛報寧王謀反䟽¶
　　　再報謀反䟽¶
<pb:KR4e0157_SBCK_000-47b>¶
　　　　乞便道省&KR0830;䟽¶
　　　　奏聞宸濠僞造檄榜䟽¶
　　　　留用官員䟽¶
　　　　江西捷音䟽¶
　　　　擒獲宸濠捷音䟽¶
　　　　奏䟽　益王助軍餉䟽¶
　　　　旱災䟽¶
　　　　請止　親征䟽¶
　　　　奏留朝覲官䟽¶
<pb:KR4e0157_SBCK_000-48a>¶
　　　奏聞　淮王助軍餉䟽¶
　　　恤重刑以實軍伍䟽¶
　　　處置官員署印䟽¶
　　　二乞便道省&KR0830;䟽¶
　　　處置從逆官員䟽¶
　　　處置府縣從縣從逆官員䟽¶
　　　收復九江南康叅失事官員䟽¶
　卷之十三¶
　　别錄五　奏䟽¶
<pb:KR4e0157_SBCK_000-48b>¶
　　　　乞寛免稅糧急救民困以弭災變䟽¶
　　　　計處地方䟽¶
　　　　水災自劾䟽¶
　　　　重上江西捷音䟽¶
　　　　四乞省&KR0830;䟽¶
　　　　開豁軍前用過錢糧¶
　　　　徴收秋糧稽遲待罪䟽¶
　　　　廵撫地方䟽¶
　　　　勦平安義叛黨䟽¶
<pb:KR4e0157_SBCK_000-49a>¶
　　　乞便道歸省䟽¶
　　　辭封爵普　恩賞以彰國典䟽¶
　　　再辭封爵普　恩賞以彰國典䟽¶
　卷之十四¶
　　别錄六　奏䟽¶
　　　辭免重任乞　恩飬病䟽¶
　　　赴任謝　恩遂陳膚見䟽¶
　　　辭廵撫兼任舉能自代䟽¶
　　　奏報田州思恩平復䟽¶
<pb:KR4e0157_SBCK_000-49b>¶
　　　地方緊急用人䟽¶
　　　地方急缺官員䟽¶
　　　處置平復地方以圖乆安䟽¶
　卷之十五¶
　　别錄七　奏䟽¶
　　　征勦稔惡猺賊䟽¶
　　　舉能撫治䟽¶
　　　邉方缺官薦才賢賛理䟽¶
　　　八寨斷藤峽捷音䟽¶
<pb:KR4e0157_SBCK_000-50a>¶
　　　處置八寨斷藤峽以圖永安䟽¶
　　　查明岑邦相䟽¶
　　　奬勵賞賫謝　恩䟽¶
　　　乞　恩暫容囬籍就醫飬病䟽¶
　卷之十六¶
　　别錄八　公移(提督南贛軍務/征橫水桶岡三浰)¶
　　　廵撫南贛欽奉　勅諭通行各屬(正德十/二年)¶
　　　選棟民兵¶
　　　十家牌法告諭各府父老子弟¶
<pb:KR4e0157_SBCK_000-50b>¶
　　　　案行各分廵道督編十家牌¶
　　　　告諭各府父老子弟¶
　　　　勦捕漳㓂方畧牌¶
　　　　案行廣東福建領兵官進勦事宜¶
　　　　案行漳南道守廵官戴罪督兵勦賊¶
　　　　案行領兵官搜勦餘賊¶
　　　　奨勵福建守廵漳南道廣東守廵嶺東道¶
　　　　　領兵官¶
　　　　告諭新民¶
<pb:KR4e0157_SBCK_000-51a>¶
　　　　欽奉　勅諭切責失機官員通行各屬¶
　　　　兵符節制(五月)¶
　　　　預整操練¶
　　　　選募将令牌¶
　　　　批留嶺北道楊璋給由呈¶
　　　　批廣東韶州府留兵防守申¶
　　　　咨報湖廣廵撫右副都御史秦防賊奔竄¶
(八/月)¶
　　　　欽奉　勅諭提督軍務新　命通行各屬¶
<pb:KR4e0157_SBCK_000-51b>¶
(九/月)¶
　　　　咨報湖廣廵撫右副都御史秦夾攻事宜¶
　　　　征勦横水桶岡分委統哨牌¶
　　　　案行分守嶺北道官兵戴罪勦賊¶
　　　　搜㓕餘黨牌¶
　　　　奨勵湖廣統兵叅將史春牌¶
　　　　設立茶寮隘所¶
　　　　牌行招撫官(正徳十三/年五月)¶
　　　　批留兵搜捕呈¶
<pb:KR4e0157_SBCK_000-52a>¶
　　　　批將士争功呈¶
　　　　告諭浰頭勦賊(正德十二/年五月)¶
　　　　進勦浰頭方畧¶
　　　　尅期進勦牌(正德十三/年正月)¶
　　　　批汀州知府唐淳乞休¶
　　　　告諭¶
　　　　仰南安贛州府印行告諭牌¶
　　　　禁約榷啇官吏¶
　　　　批贛州府賑濟石城縣申¶
<pb:KR4e0157_SBCK_000-52b>¶
　　　議處河源餘賊¶
　　　告諭父老子弟(正德十四/年二月)¶
　　　行龍川縣撫諭新民¶
　　　優獎致仕縣丞龍韜牌¶
　卷之十七¶
　　别錄九　公移(廵撫江西/征寜藩)¶
　　　牌行贛州府集兵䇿應(正德十四年/六月十八日)¶
　　　咨兩廣總制都御史楊共勤　國難¶
　　　案行南安等十三府及奉新等縣募兵䇿¶
<pb:KR4e0157_SBCK_000-53a>¶
　　　　　應(六月二/十六日)¶
　　　　寛恤禁約¶
　　　　奬瑞州府通判胡尭元擒斬叛黨(六月二/十七日)¶
　　　　䇿應豊城牌¶
　　　　預備水戰牌¶
　　　　咨都察院都御史顔權宜進勦(七月初/五日)¶
　　　　處置行糧牌¶
　　　　牌行吉安府敦請鄉士夫共守城池¶
　　　　牌行各哨統兵官進攻屯守(七月十/七日)¶
<pb:KR4e0157_SBCK_000-53b>¶
　　　　告示在城官兵(七月十/八日)¶
　　　　告諭江西布按三司從逆官員¶
　　　　告示七門從逆軍民¶
　　　　牌行江西二司安&KR0830;寧府宫眷¶
　　　　手本南京内外守備追襲叛首(七月二/十三日)¶
　　　　咨兩廣總督都御史楊停止調集狼兵¶
　　　　牌行撫州府知府陳槐等收復南康九江¶
(七月二/十四日)¶
　　　　犒賞福建官軍¶
<pb:KR4e0157_SBCK_000-54a>¶
　　　　釋放投首牌¶
　　　　牌仰沿途各府州縣衛所驛逓廵司衙門¶
　　　　　慰論軍民¶
　　　　案行江西按察司停止獻俘呈¶
　　　　咨兵部查驗文移¶
　　　　案行浙江按察司交割逆犯暫留飬病¶
　　　　告諭軍民¶
　　　　欽奉　詔書寛宥脅從¶
　　　　批追徴錢糧呈¶
<pb:KR4e0157_SBCK_000-54b>¶
　　　　再批追徴錢糧呈¶
　　　　批南昌府追徵錢糧呈¶
　　　　褒崇陸氏子孫(正德十五/年正月)¶
　　　　告諭義安等縣漁户¶
　　　　批按察司伍文定患病呈¶
　　　　批臨江府耆民建立生祠呈¶
　　　　批吉安府救荒申¶
　　　　批撫州府同知汪嵩乞休呈¶
　　　　批提學僉事邵銳乞休呈¶
<pb:KR4e0157_SBCK_000-55a>¶
　　　　禮取副提舉舒芬牌¶
　　　　南贛郷約¶
　　　　旌奨節婦牌¶
　　　　興舉社學牌¶
　　　　頒定里甲雜辦¶
　　　　批江西布政司設縣呈¶
　　　　議處官吏廪俸¶
　　　　咨六部伸理冀元亨¶
　　　　奨勸主簿于旺¶
<pb:KR4e0157_SBCK_000-55b>¶
　　　　申諭十家牌法¶
　　　　申諭十家牌法增立保長¶
　　　　頒行社學敎條¶
　　　　清理永新田粮¶
　　　　批寧都縣祠祀知縣王天申¶
　　　　曉諭安仁餘千頑民牌(正德十五/年二月)¶
　　　　告諭頑民(十二月/十五日)¶
　　　　批江西都司掌管印信¶
　　　　牌行崇義縣查行十家牌法¶
<pb:KR4e0157_SBCK_000-56a>¶
　　　牌諭都指揮馮勲等振旅還師¶
　　　批瑞州知府告病申¶
　　　賑恤水災牌¶
　　　仰湖廣布按二司優恤冀元亨家屬¶
　　　批江西按察司故官水手呈¶
　　　仰南康府勸留教授蔡宗兖¶
　　　批江西布政司禮送致仕官呈¶
　卷之十八¶
　　别錄十　公移(總督兩廣/平定思田征勦八寨)¶
<pb:KR4e0157_SBCK_000-56b>¶
　　　欽奉　敕諭通行(嘉靖六年十/月𥘉三日)¶
　　　湖兵進止事宜(十月)¶
　　　牌諭安逺縣舊從征義官葉芳等(十/月)¶
　　　批南康縣生員張雲霖復學詞¶
　　　批贛縣生員雷瑞詞同¶
　　　放囬各處官軍牌(十二月二/十五日)¶
　　　犒諭都康等官男彭一等(十二月二/十八日)¶
　　　劄付永順宣慰司官舍彭宗舜冠帶聴調¶
　　　批廣西布按二司請建講呈¶
<pb:KR4e0157_SBCK_000-57a>¶
　　　　批立社學師耆老各呈(嘉靖七/年正月)¶
　　　　議處江右諸處猺賊¶
　　　　批嶺西道立營防守呈(二月)¶
　　　　犒送湖兵¶
　　　　批領西道撫處盗賊呈¶
　　　　禁革輕委官職¶
　　　　分派思田土目辦納兵糧(四月)¶
　　　　按行廣西提學道興舉思田學校¶
　　　　掲陽縣主簿季本郷約呈¶
<pb:KR4e0157_SBCK_000-57b>¶
　　　　賑給思田二府¶
　　　　牌行靈山縣延師設教(六月)¶
　　　　牌行委官陳逅設教靈山¶
　　　　牌行南寧府延師設教¶
　　　　牌行委官季本設敎南寧¶
　　　　批領東道額編民壯呈¶
　　　　裁革文移¶
　　　　批右江道調和寨目呈¶
　　　　批南寧府表揚先哲申¶
<pb:KR4e0157_SBCK_000-58a>¶
　　　批增城縣改立忠孝祠申¶
　　　批叅政張懐奏留朝覲官呈¶
　　　經理書院事宜(八月)¶
　　　牌行南寧府延師講禮¶
　　　劄付同知林寛經理田寧¶
　　　劄付同知桂鏊經理思恩¶
　　　牌行南昌府保昌縣禮送故官¶
　　　調發土兵(十月)¶
　　　犒奬儒士岑伯髙¶
<pb:KR4e0157_SBCK_000-58b>¶
　　　　征勦八寨斷藤峽牌(七年三月以/下俱征八寨)¶
　　　　牌行領兵官¶
　　　　戒諭土目(五月)¶
　　　　追捕逋賊¶
　　　　牌行委官林德督諭土目¶
　　　　牌委指揮趙璇留勦餘賊(六月)¶
　　　　牌行副總兵張佑搜剿餘巢¶
　　　　犒勞從征土目(八月)¶
　　　　綏柔流賊¶
<pb:KR4e0157_SBCK_000-59a>¶
　　　　告諭村寨¶
　　　　議立縣衞¶
　　　　撫恤來降¶
　　　　批廣東市舶司提舉故官水手呈¶
　　卷之十九¶
　　　外集一　賊騷詩¶
　　　　太白樓賦(丙辰)¶
　　　　九華山賦(壬戌)¶
　　　　吊屈平賦(丙寅)¶
<pb:KR4e0157_SBCK_000-59b>¶
　　　　思歸軒賦(庚辰)¶
　　　　咎言(丙寅)¶
　　　　守儉弟歸曰仁歌楚聲爲别予亦和之¶
　　　　祈雨辭正徳丙子南贛作¶
　　　歸越詩三十五首弘治壬戌年以刑部主事¶
　　　　　告病歸越并楚遊作¶
　　　　遊牛峰寺四首¶
　　　　又四絶句¶
　　　　姑蘇吳氏海天樓次鄺尹韻¶
<pb:KR4e0157_SBCK_000-60a>¶
　　　　山中立秋日偶書¶
　　　　夜雨山翁家偶書¶
　　　　㝷春¶
　　　　西湖醉中漫書二首¶
　　　　九華山下柯秀才家¶
　　　　夜宿無相寺¶
　　　　題四老圍棋圖¶
　　　　無相寺三首¶
　　　　化成寺六首¶
<pb:KR4e0157_SBCK_000-60b>¶
　　　　李白祠二首¶
　　　　雙峰¶
　　　　蓮花峰¶
　　　　列仙峰¶
　　　　雲門峰¶
　　　　芙蓉閣二首¶
　　　　書梅竹小畫¶
　　　山東詩六首弘治甲子起復主試山東時作¶
　　　　登東山五首¶
<pb:KR4e0157_SBCK_000-61a>¶
　　　　泰山髙次王内翰司獻韻¶
　　　京師詩八首弘治乙丑年改除兵部主事時¶
　　　　作¶
　　　　憶龍泉山¶
　　　　憶諸弟¶
　　　　寄舅¶
　　　　送人東歸¶
　　　　寄西湖友¶
　　　　贈陽伯¶
<pb:KR4e0157_SBCK_000-61b>¶
　　　故山¶
　　　憶鑑湖友¶
　　獄中詩十四首正德丙寅年十二月以上䟽¶
　　　　忤逆瑾下錦衣獄作¶
　　　不寐¶
　　　有室七章¶
　　　讀易¶
　　　歲暮¶
　　　見月¶
<pb:KR4e0157_SBCK_000-62a>¶
　　　　天涯¶
　　　　屋鏬月¶
　　　　别友獄中¶
　　　赴謫詩五十五首正德丁卯年赴謫貴陽龍¶
　　　　　塲驛作¶
　　　　答汪抑之三首¶
　　　　陽明子之南也其友湛元明歌九章以贈¶
　　　　　崔子鍾和之以五詩於是陽明子作八¶
　　　　　詠以答之¶
<pb:KR4e0157_SBCK_000-62b>¶
　　　南遊三首¶
　　　憶昔答喬白巖因寄儲柴墟三首¶
　　　一日懐抑之也抑之之贈旣嘗答以三詩¶
　　　　意若有歉焉是以賦也¶
　　　夢與抑之昆季語湛崔皆在焉覺而有感¶
　　　　因記以詩三首¶
　　　因雨和杜韻¶
　　　赴謫次北新關喜見諸弟¶
　　　南屏¶
<pb:KR4e0157_SBCK_000-63a>¶
　　　卧病靜慈寫懐¶
　　　移居勝果寺二首¶
　　　憶别¶
　　　泛海¶
　　　武夷次壁間韻¶
　　　草萍驛次林見素韻奉寄¶
　　　玉山東獄廟遇舊識嚴星士¶
　　　廣信元夕蔣太守舟中夜話¶
　　　夜泊石亭寺用韻呈陳婁諸公因寄儲柴¶
<pb:KR4e0157_SBCK_000-63b>¶
　　　　　墟都憲及喬白巖太常諸友¶
　　　　過分宜望鈐岡廟¶
　　　　雜詩三首¶
　　　　袁州府宜春臺四絶¶
　　　　夜宿宣風館¶
　　　　萍鄕道中謁濓溪祠¶
　　　　宿萍鄕五雲觀¶
　　　　醴陵道中風雨夜宿泗州寺次韻¶
　　　　長渉答周生¶
<pb:KR4e0157_SBCK_000-64a>¶
　　　　渉湘于邁嶽麓是尊仰止先哲因懐友生¶
　　　　　麗澤興感伐木寄言二首¶
　　　　遊嶽麓書事¶
　　　　次韻答趙大守王推官¶
　　　　天心湖阻泊旣濟書事¶
　　　居夷詩¶
　　　　去婦嘆五首¶
　　　　羅舊驛¶
　　　　沅水驛¶
<pb:KR4e0157_SBCK_000-64b>¶
　　　　鍾鼓洞¶
　　　　平溪館次王文濟韻¶
　　　　清平衞即事¶
　　　　興隆衞書壁¶
　　　　七盤¶
　　　　𥘉至龍塲無所止結草菴居之¶
　　　　始得東洞遂改爲陽明小洞天三首¶
　　　　謫居絶糧請學于農將田南山永言寄懐¶
　　　　觀稼¶
<pb:KR4e0157_SBCK_000-65a>¶
　　　　　　採蕨¶
　　　　　　猗猗¶
　　　　　　南𬈑¶
　　　　　　溪水¶
　　　　　　龍岡新搆¶
　　　　　　諸生來¶
　　　　　　西園¶
　　　　　　水濵洞¶
　　　　　　山石¶
<pb:KR4e0157_SBCK_000-65b>¶
　　　　無寐二首¶
　　　　諸生夜坐¶
　　　　艾草次胡少叅韻¶
　　　　鳯雛次韻答胡少叅¶
　　　　鸚鵡和胡韻¶
　　　　諸生¶
　　　　遊來仙洞早發道中¶
　　　　别友¶
　　　　贈黄太守㴻¶
<pb:KR4e0157_SBCK_000-66a>¶
　　　　寄友用韻¶
　　　　秋夜¶
　　　　採薪二首¶
　　　　龍岡漫興五首¶
　　　　答毛拙菴見招書院¶
　　　　老檜¶
　　　　却証¶
　　　　過天生橋¶
　　　　南霽雲洞¶
<pb:KR4e0157_SBCK_000-66b>¶
　　　　　春晴¶
　　　　　陸廣暁發¶
　　　　　雪夜¶
　　　　　元夕二首¶
　　　　　家僮作紙燈¶
　　　　　白雲堂¶
　　　　　來僊洞¶
　　　　　本閣道中雪¶
　　　　　元夕雪用蘇韻二首¶
<pb:KR4e0157_SBCK_000-67a>¶
　　　　暁霽用前韻書懐二首¶
　　　　次韻陸僉憲元日喜晴¶
　　　　元夕木閣山火¶
　　　　夜宿汪氏園¶
　　　　春行¶
　　　　村南¶
　　　　山途二首¶
　　　　白雲¶
　　　　答劉美之見寄次韻¶
<pb:KR4e0157_SBCK_000-67b>¶
　　　　寄徐掌教¶
　　　　書庭蕉¶
　　　　送張憲長左遷滇南大叅次韻¶
　　　　南菴次韻二首¶
　　　　觀傀儡次韻¶
　　　　徐都憲同遊南菴次韻¶
　　　　即席次王文濟少叅韻二首¶
　　　　贈劉侍御二首¶
　　　　夜寒¶
<pb:KR4e0157_SBCK_000-68a>¶
　　　　冬至¶
　　　　春日花間偶集示門生¶
　　　　次韻陸文順僉憲¶
　　　　次韻陸僉憲病起見寄¶
　　　　次韻胡少叅見過¶
　　　　雪中桃次韻¶
　　　　舟中除夕二首¶
　　　　溆浦山夜泊¶
　　　　過江門崖¶
<pb:KR4e0157_SBCK_000-68b>¶
　　　　辰州虎溪龍興寺聞楊名父將到留韻壁¶
　　　　　間¶
　　　　武陵潮音閣懐元明¶
　　　　閣中坐雨¶
　　　　霽夜¶
　　　　僧齋¶
　　　　德山寺次壁間韻¶
　　　　沅江暁泊二首¶
　　　　夜泊江思湖憶元明¶
<pb:KR4e0157_SBCK_000-69a>¶
　　　　睡起寫懐¶
　　　　　三山晚眺¶
　　　　鵞羊山¶
　　　　　泗州寺¶
　　　　再經武雲觀書林玉璣道士壁¶
　　　　再過濂溪祠用前韻¶
　　卷之二十¶
　　　外集二　廬陵詩六首正德庚午年三月遷¶
　　　　　　廬陵尹作¶
<pb:KR4e0157_SBCK_000-69b>¶
　　　遊瑞華二首¶
　　　古道¶
　　　立春日道中短述¶
　　　公舘午飯偶書¶
　　　午憇香社寺¶
　　京師詩二十四首正德庚午年十月陞南京¶
　　　　刑部主事辛未年入覲調北京吏部主¶
　　　　事作¶
　　　夜宿功德寺次宗賢韻二絶¶
<pb:KR4e0157_SBCK_000-70a>¶
　　　　别万叔賢四首¶
　　　　白灣六章¶
　　　　寄隱巖¶
　　　　香山次韻¶
　　　　夜宿香山林宗師房次韻二首¶
　　　　别湛丼泉二首¶
　　　歸越詩五首正德壬申年陞南京大僕寺少¶
　　　　　卿便道歸越作¶
　　　　四明觀白水二首¶
<pb:KR4e0157_SBCK_000-70b>¶
　　　　杖錫道中用張憲使韻¶
　　　　又用曰仁韻¶
　　　　書杖錫寺¶
　　　滁州詩三十六首正德癸酉年到太僕寺作¶
　　　　梧桐江用韻¶
　　　　林間睡起¶
　　　　贈熊彰歸¶
　　　　别易仲¶
　　　　送守中至龍盤山中¶
<pb:KR4e0157_SBCK_000-71a>¶
　　　　龍蟠山中用韻¶
　　　　瑯琊山中三首¶
　　　　答朱汝德用韻¶
　　　　送惟乾二首¶
　　　　别希顔二首¶
　　　　山中示諸生五首¶
　　　　龍潭夜坐¶
　　　　送德觀歸省二首¶
　　　　送蔡希顔三首¶
<pb:KR4e0157_SBCK_000-71b>¶
　　　贈守中北行二首¶
　　　鄭伯興謝病還鹿門雪夜過别贈三首¶
　　　門人王嘉秀實夫蕭琦子玉告歸書此見¶
　　　　别意兼寄聲辰陽諸賢¶
　　　滁陽别諸友¶
　　　寄浮峰詩社¶
　　　棲雲樓坐雪二首¶
　　　與啇貢士二首¶
　　南都詩四十七首正德甲戌年四月陞南京¶
<pb:KR4e0157_SBCK_000-72a>¶
　　　　　鴻臚寺卿作¶
　　　　題歲寒亭贈汪尚和¶
　　　　與徽州程畢二子¶
　　　　山中懶睡四首¶
　　　　題灌山小隱二絶¶
　　　　六月五章¶
　　　　守文弟歸省携其手歌以别之¶
　　　　書扇面寄舘賔¶
　　　　用實夫韻¶
<pb:KR4e0157_SBCK_000-72b>¶
　　　　游牛首山¶
　　　　送徽州洪侹承瑞¶
　　　　病中大司馬喬公有詩見懐次韻奉答二¶
　　　　　首¶
　　　　送諸伯生歸省¶
　　　　寄馮雪湖二首¶
　　　　諸用文歸用子羙韻爲别¶
　　　　題王實夫畫¶
　　　　贈潘給事¶
<pb:KR4e0157_SBCK_000-73a>¶
　　　　與沅陵郭掌敎¶
　　　　别族太叔克彰¶
　　　　登慿虚閣和石少宰韻¶
　　　　登閱江樓¶
　　　　獅子山¶
　　　　遊淸凉寺三首¶
　　　　寄張東所次前韻¶
　　　　别余縉子紳¶
　　　　送劉伯光¶
<pb:KR4e0157_SBCK_000-73b>¶
　　　　冬夜偶書¶
　　　　寄潘南山¶
　　　　送胡廷尉¶
　　　　與郭子全¶
　　　　次欒子仁韻送别四首¶
　　　　書悟真篇答張太常二首¶
　　　贛州詩三十六首正德丙子年九月陞南贛¶
　　　　　僉事御史以後作¶
　　　　丁丑二月征漳㓂進兵長汀道中有感¶
<pb:KR4e0157_SBCK_000-74a>¶
　　　　囬軍上杭¶
　　　　喜雨二首¶
　　　　聞曰仁買田霅上擕同志待予歸二首¶
　　　　祈雨二首¶
　　　　還贛¶
　　　　借山亭¶
　　　　桶岡和邢太守二首¶
　　　　通天巖¶
　　　　逰通天巖次鄒謙之韻¶
<pb:KR4e0157_SBCK_000-74b>¶
　　　　又次陳惟濬韻¶
　　　　忘言巖次謙之韻二首¶
　　　　圎明洞次謙之韻¶
　　　　潮頭巖次謙之韻¶
　　　　天成臨别索贈¶
　　　　坐忘言巖問二三子¶
　　　　留陳惟濬¶
　　　　棲禪寺雨中與惟乾同登¶
　　　　茶寮紀事¶
<pb:KR4e0157_SBCK_000-75a>¶
　　　　囬軍九連山道中短述¶
　　　　囬軍龍南小憇玉石巖雙洞絶竒徘徊不¶
　　　　　忍去因寓以陽明别洞之號兼留此作¶
　　　　　三首¶
　　　　再至陽明别洞和邢太守韻二首¶
　　　　夜坐偶懐故山¶
　　　　懷歸二首¶
　　　　送德聲叔父歸姚¶
　　　　示憲兒¶
<pb:KR4e0157_SBCK_000-75b>¶
　　　　贈陳東川¶
　　　江西詩一百二十首正德乙卯年奉　敕徃¶
　　　　　福建處叛軍至豐城遇宸濠之變趨還¶
　　　　　吉安集兵平之八月陞副都御史廵撫¶
　　　　　江西作¶
　　　　鄱陽戰捷¶
　　　　書草萍驛二首¶
　　　　西湖¶
　　　　寄江西諸士夫¶
<pb:KR4e0157_SBCK_000-76a>¶
　　　　太息¶
　　　　宿浄寺四首¶
　　　　歸興¶
　　　　即事漫述四首¶
　　　　泊金山寺二首¶
　　　　舟夜¶
　　　　舟中至日¶
　　　　阻風¶
　　　　用韻答伍汝真¶
<pb:KR4e0157_SBCK_000-76b>¶
　　　　過鞋山戯題¶
　　　　楊邃菴待隱園次韻五首¶
　　　　登小孤書壁¶
　　　　登蟂矶次草泉心劉石門韻二首(二詩弘/治壬戌)¶
(年楚遊時作/諌次於此)¶
　　　　望盧山¶
　　　　除夕伍汝眞用待隱園即席次答五首¶
　　　　元日霧¶
　　　　二日雨¶
<pb:KR4e0157_SBCK_000-77a>¶
　　　　三日風¶
　　　　立春二日¶
　　　　遊廬山開元寺¶
　　　　又次壁間杜牧韻¶
　　　　舟過銅陵埜云縣東小山有鐡船因徃觀¶
　　　　　之果見其彷彿因題石上¶
　　　　山僧¶
　　　　江上望九華山二首¶
　　　　觀九華龍潭¶
<pb:KR4e0157_SBCK_000-77b>¶
　　　　廬山東林寺次韻¶
　　　　又次邵二泉韻¶
　　　　逺公講經臺¶
　　　　太平宫白雲¶
　　　　書九江行臺壁¶
　　　　又次李僉事素韻¶
　　　　繁昌阻風二首¶
　　　　江邉阻風散歩至靈山寺¶
　　　　泊舟大同山溪間諸生聞之有挾冊來㝷者¶
<pb:KR4e0157_SBCK_000-78a>¶
　　　　巖下桃花盛開擕酒獨酌¶
　　　　白鹿洞獨對亭¶
　　　　豐城阻風¶
　　　　江上望九華不見¶
　　　　江施二生與醫官陶埜冐雨登山人多笑¶
　　　　　之戯作歌¶
　　　　遊九華道中¶
　　　　芙蓉閣¶
　　　　重遊無相寺次韻四首¶
<pb:KR4e0157_SBCK_000-78b>¶
　　　登蓮花峰¶
　　　重遊無相寺次舊韻¶
　　　登雲峰望始盡九華之勝因復作歌¶
　　　雙峰遺柯生喬¶
　　　歸途有僧自望華亭來迎且請詩¶
　　　無相寺金沙泉次韻¶
　　　夜宿天池月下聞雷次早知山下大雨三¶
　　　　首¶
　　　文殊臺夜觀佛燈¶
<pb:KR4e0157_SBCK_000-79a>¶
　　　　書汪進之太極巖二首¶
　　　　勸酒¶
　　　　重遊化城寺二首¶
　　　　遊九華¶
　　　　弘治壬戌嘗遊九華値時隂霧竟無所覩¶
　　　　　至是正徳庚辰復徃遊之風日清朗盡¶
　　　　　得其勝喜而作歌¶
　　　　巖頭閑坐漫成¶
　　　　將遊九華移舟宿寺山二首¶
<pb:KR4e0157_SBCK_000-79b>¶
　　　　登雲峰二三子詠歌以從欣然成謡二首¶
　　　　有僧坐巖中已三年詩以勵吾黨¶
　　　　春日遊齊山寺用杜牧之韻二首¶
　　　　重遊開元寺戯題壁¶
　　　　賈胡行¶
　　　　送邵文實方伯致仕¶
　　　　紀夢¶
　　　　無題¶
　　　　遊落星寺¶
<pb:KR4e0157_SBCK_000-80a>¶
　　　　遊通天巖示鄒陳二子¶
　　　　青原山次黄山谷韻¶
　　　　睡起偶成¶
　　　　立春¶
　　　　遊廬山開元寺¶
　　　　登小孤次陸良弼韻¶
　　　　月下吟三首¶
　　　　月夜二首¶
　　　　雪望四首¶
<pb:KR4e0157_SBCK_000-80b>¶
　　　　火秀宫次一峰韻三首¶
　　　　歸懐¶
　　　　啾啾吟¶
　　　居越詩三十四首正德辛巳年歸越後作¶
　　　　歸興二首¶
　　　　次謙之韻¶
　　　　再遊浮峰次韻¶
　　　　夜宿浮峰次謙之韻¶
　　　　再遊延夀寺次舊韻¶
<pb:KR4e0157_SBCK_000-81a>¶
　　　　碧霞池夜坐¶
　　　　秋聲¶
　　　　林汝桓以二詩寄次韻爲别¶
　　　　月夜二首　秋夜　夜坐¶
　　　　心漁歌爲錢翁希明别號題¶
　　　　登香爐峰次蘿石韻¶
　　　　觀從吾登爐峰絶頂戯贈¶
　　　　書扇贈從吾¶
　　　　嘉靖甲申冬二十一日再登秦望自弘治¶
<pb:KR4e0157_SBCK_000-81b>¶
　　　　　戊午登後二十七年矣將下適董蘿石¶
　　　　　與二三子來復坐乆之暮歸同宿雲門¶
　　　　　僧舍¶
　　　　山中漫興¶
　　　　挽潘南山¶
　　　　和董蘿石菜花韻¶
　　　　天泉樓夜坐和蘿石韻¶
　　　　詠良知四首示諸生¶
　　　　答人問良知二首¶
<pb:KR4e0157_SBCK_000-82a>¶
　　　　答人問道¶
　　　　寄題玉芝菴¶
　　　　别諸生¶
　　　　後中秋望月歌¶
　　　　書扇示正憲¶
　　　　送蕭子雝憲副之任¶
　　　　中秋¶
　　　　嘉靖丙戌十二月庚申始得子六有静齋¶
　　　　　以詩來賀次韻爲謝二首¶
<pb:KR4e0157_SBCK_000-82b>¶
　　　兩廣詩二十一首嘉靖丁亥起平思田之亂¶
　　　　秋日飲月巖新搆别王侍御¶
　　　　復過釣䑓¶
　　　　方思道送西峰¶
　　　　西安兩中諸生出候因寄德洪汝中幷示¶
　　　　　書院諸生¶
　　　　德洪汝中方卜書院盛稱天真之竒并寄¶
　　　　　及之¶
　　　　寄石潭二絶¶
<pb:KR4e0157_SBCK_000-83a>¶
　　　　　長生¶
　　　　　南浦道中¶
　　　　　重登黄土腦¶
　　　　　過新溪驛¶
　　　　　夢中絶句¶
　　　　　謁伏波廟二首¶
　　　　　破㫁藤峽¶
　　　　　平八寨¶
　　　　　南寜二首¶
<pb:KR4e0157_SBCK_000-83b>¶
　　　徃歳破桶岡宗舜祖世麟老宣慰實來督¶
　　　　兵今茲思田之役乃隨父致仕宣慰明¶
　　　　輔來從事目撃其父子孫三世皆以忠¶
　　　　信相承相尚也詩以嘉之¶
　　　題丼泉居¶
　　　書泉翁壁¶
　卷之二十一¶
　　外集三　書¶
　　　答佟太守求雨(癸亥)¶
<pb:KR4e0157_SBCK_000-84a>¶
　　　　　答毛憲副(戊辰)¶
　　　　　與安宣慰(戊辰)¶
　　　　　二(戊辰)¶
　　　　　三(戊辰)¶
　　　　　答人問神仙(戊辰)¶
　　　　　答徐成之(壬午)¶
　　　　　二(壬午)¶
　　　　　答儲柴墟(壬申)¶
　　　　　二(壬申)¶
<pb:KR4e0157_SBCK_000-84b>¶
　　　　答何子元(壬申)¶
　　　　上晉溪司馬(戊寅)¶
　　　　二(己卯)¶
　　　　上彭幸菴(壬午)¶
　　　　寄楊邃菴閣老(壬午)¶
　　　　二(癸未)¶
　　　　三(丁亥)¶
　　　　四(丁亥)¶
　　　　寄席元山(癸未)¶
<pb:KR4e0157_SBCK_000-85a>¶
　　　　答王亹菴中丞(甲申)¶
　　　　與陸清伯(甲申)¶
　　　　與黄誠甫(甲申)¶
　　　　二(甲申)¶
　　　　三(乙酉)¶
　　　　與王勉之(乙酉)¶
　　　　復童克剛(乙酉)¶
　　　　與鄭啓範侍御(丁亥)¶
　　　　答方叔賢(丁亥)¶
<pb:KR4e0157_SBCK_000-85b>¶
　　　　　二(丁亥)¶
　　　　　與黄宗賢(丁亥)¶
　　　　　二(丁亥)¶
　　　　　三(丁亥)¶
　　　　　四(戊子)¶
　　　　　五(戊子)¶
　　　　　答見山冡宰(丁亥)¶
　　　　　與霍兀厓宫端(丁亥)¶
　　　　　答潘直卿¶
<pb:KR4e0157_SBCK_000-86a>¶
　　　寄翟石門閣老(戊子)¶
　　　寄何燕泉(戊子)¶
　卷之二十二¶
　　外集四　序¶
　　　羅履素詩集序(壬戌)¶
　　　兩浙觀風詩序(壬戌)¶
　　　山東鄕試錄序(甲子)¶
　　　炁候圖序(戊辰)¶
　　　送毛憲副致仕歸桐江書院序(戊辰)¶
<pb:KR4e0157_SBCK_000-86b>¶
　　　　恩夀雙慶詩後序(戊辰)¶
　　　　重刋文章軌範序(戊辰)¶
　　　　五經臆說序(戊辰)¶
　　　　潘氏四封錄序(辛未)¶
　　　　送章逹徳歸東雁序(辛未)¶
　　　　壽湯雲谷序(甲戌)¶
　　　　文山别集序(甲戌)¶
　　　　金壇縣志序(乙亥)¶
　　　　送南元善入覲序(乙酉)¶
<pb:KR4e0157_SBCK_000-87a>¶
　　　送聞人邦允序¶
　　　送别省吾林都憲序(戊子)¶
　卷之二十三¶
　　外集五　記¶
　　　興國守胡孟登生像記(壬戌)¶
　　　新建預備倉記(癸亥)¶
　　　平山書院記(癸亥)¶
　　　何陋軒記(戊辰)¶
　　　君子亭記(戊辰)¶
<pb:KR4e0157_SBCK_000-87b>¶
　　　　逺俗亭記(戊辰)¶
　　　　象祠記¶
　　　　卧馬塜記(戊辰)¶
　　　　賔陽堂記(戊辰)¶
　　　　重脩月潭寺建公館記(戊辰)¶
　　　　玩易窩記(戊辰)¶
　　　　東林書院記(癸酉)¶
　　　　應天府重修儒學記(甲戌)¶
　　　　重修六合縣學記(乙亥)¶
<pb:KR4e0157_SBCK_000-88a>¶
　　　時雨堂記(丁丑)¶
　　　重修浙江貢院記(乙酉)¶
　　　濬河說(乙酉)¶
　卷之二十五¶
　　外集六　說　雜著¶
　　　白說字貞夫說(乙亥)¶
　　　劉氏三子字說(乙亥)¶
　　　南岡說(丙戌)¶
　　　悔齋說(癸酉)¶
<pb:KR4e0157_SBCK_000-88b>¶
　　　　題湯大行　殿試䇿問下(壬戌)¶
　　　　示徐曰仁應試(丁邜)¶
　　　　龍塲生問答(戊辰)¶
　　　　論元年春王正月(戊辰)¶
　　　　書東齋風雨卷後(癸酉)¶
　　　　竹江劉氏族譜跋(甲戌)¶
　　　　書察院行䑓壁(丁丑)¶
　　　　諭俗四條(丁丑)¶
　　　　書遥祝圖(戊寅)¶
<pb:KR4e0157_SBCK_000-89a>¶
　　　　書諸陽卷(庚辰)¶
　　　　書陳世傑卷(庚辰)¶
　　　　諭太和楊茂¶
　　　　書欒惠卷(庚辰)¶
　　　　書佛郎機遺事(庚辰)¶
　　　　題壽外毋蟠桃圖(庚辰)¶
　　　　書徐汝佩卷(癸未)¶
　　　　題夢槎竒游詩卷(乙酉)¶
　　　　爲善最樂文(丁亥)¶
<pb:KR4e0157_SBCK_000-89b>¶
　　　客座私祝(丁亥)¶
　卷之二十五¶
　　外集七　墓誌銘　墓表　墓碑　傳　碑¶
　　　　贊　箴　祭文¶
　　　易直先生墓誌(壬戌)¶
　　　陳處士墓誌銘(癸亥)¶
　　　平樂同知尹公墓誌(癸亥)¶
　　　徐昌國墓誌(乙亥)¶
　　　凌孺人楊氏墓誌銘(丙子)¶
<pb:KR4e0157_SBCK_000-90a>¶
　　　　文橘菴墓誌(乙亥)¶
　　　　登仕郎馬文重墓誌銘(丙子)¶
　　　　明封刑部主事浩齋陸君墓誌銘(丙子)¶
　　　　謚襄惠兩峰洪公墓誌銘¶
　　　　贈翰林院編修湛公墓表(壬申)¶
　　　　節菴方公墓表(乙酉)¶
　　　　湛賢毋陳大孺人暮碑(甲戊)¶
　　　　程守夫墓碑(甲申)¶
　　　　大傳王文恪公傳(丁亥)¶
<pb:KR4e0157_SBCK_000-90b>¶
　　　　平茶察碑(丁丑)¶
　　　　平浰頭碑(丁丑)¶
　　　　田州立碑(丙戌)¶
　　　　田州石刻¶
　　　　陳直夫南宫像賛¶
　　　　三箴¶
　　　　南鎮禱雨文(癸亥)¶
　　　　瘞旅文(戊辰)¶
　　　　祭鄭朝朔文(甲戌)¶
<pb:KR4e0157_SBCK_000-91a>¶
　　　　祭浰頭山人文(戊寅)¶
　　　　祭徐曰仁文(戊寅)¶
　　　　祭孫中丞文(己卯)¶
　　　　祭外舅介菴先生文(辛巳)¶
　　　　祭文相文¶
　　　　又祭徐曰仁文(甲申)¶
　　　　祭國子助教薛尚賢文¶
　　　　祭朱守忠文(甲申)¶
　　　　祭洪襄惠公文¶
<pb:KR4e0157_SBCK_000-91b>¶
　　　祭楊仕鳴文(丙戌)¶
　　　祭元山席尚書文(丁亥)¶
　　　祭呉東湖文(丁亥)¶
　　　祭永順寳靖土兵文(戊子)¶
　　　祭軍牙六纛之神文(丁亥)¶
　　　祭南海文(戊子)¶
　　　祭六世祖廣東叅議性常府君文(戊子)¶
　卷之二十六¶
　　續編一¶
<pb:KR4e0157_SBCK_000-92a>¶
　　　　大學問¶
　　　　教條示龍塲諸生¶
　　　　立志¶
　　　　勤學¶
　　　　改過¶
　　　　責善¶
　　　　五經億說十三條¶
　　　　與滁陽諸生書并問答語¶
　　　　家書墨跡四首¶
<pb:KR4e0157_SBCK_000-92b>¶
　　　一與克彰太叔¶
　　　二與徐仲仁¶
　　　三上海日翁書¶
　　　四嶺南寄正憲男¶
　　　贛州書示四姪正思等¶
　　　又與克彰太叔¶
　　　寄正憲男手墨二卷¶
　　　又¶
　卷之二十七¶
<pb:KR4e0157_SBCK_000-93a>¶
　　　續編二¶
　　　　與郭善甫¶
　　　　寄楊仕徳¶
　　　　與顧惟賢¶
　　　　與當道書¶
　　　　與汪節夫書¶
　　　　寄張世文¶
　　　　與王晉溪司馬¶
　　　　與陸清伯書¶
　　　　與許台仲書¶
<pb:KR4e0157_SBCK_000-93b>¶
　　　與林見素¶
　　　與楊䆳菴¶
　　　與蕭子雍¶
　　　與徳洪¶
　卷之二十八¶
　　續編三¶
　　　自劾不職以明　聖治事疏¶
　　　乞　恩表揚先徳疏¶
　　　辯誅遺奸正大法以清朝列疏¶
　　　書同門科舉題名録後¶
<pb:KR4e0157_SBCK_000-94a>¶
　　　　書宋孝子朱夀昌孫教讀源卷¶
　　　　書汪進之卷¶
　　　　書孟立卷¶
　　　　書李白騎鯨¶
　　　　書三酸¶
　　　　書韓昌黎與太顛坐叙¶
　　　　春郊賦别引¶
　　　　告諭廬陵父老子弟¶
　　　　廬陵縣公移¶
<pb:KR4e0157_SBCK_000-94b>¶
　　　　教塲石碑¶
　　　　銘一首¶
　　　　箴一首¶
　　　　陽朔知縣楊君墓誌銘¶
　　　　劉子青墓表¶
　　　　祭劉仁徵主事¶
　　　　祭陳判官文¶
　　　　祭張廣溪司徒¶
　　卷之二十九¶
<pb:KR4e0157_SBCK_000-95a>¶
　　續編四¶
　　　鴻泥集序¶
　　　澹然子叙(有詩)¶
　　　壽楊母張太孺人序¶
　　　對菊聮句序¶
　　　東曹倡和詩序¶
　　　豫軒都先生八十受封序¶
　　　送黄敬夫先生僉憲廣東序¶
　　　性天卷詩序¶
<pb:KR4e0157_SBCK_000-95b>¶
　　　　送陳懐文寜都序¶
　　　　送駱温良潮州太守序¶
　　　　高平縣志序¶
　　　　送李栁州序¶
　　　　送吕丕文先生少尹京丞序¶
　　　　慶吕素菴先生封知州序¶
　　　　賀監察御史姚應隆考績推　恩序¶
　　　　送紹興佟太守序¶
　　　　送張候宗魯考最還治紹興序¶
<pb:KR4e0157_SBCK_000-96a>¶
　　　　送方夀卿廣東僉憲序¶
　　　　提牢&KR0550;壁題名記¶
　　　　重修提牢&KR0550;記¶
　　　　黄樓夜濤賦¶
　　　　來兩山雪圗賦¶
　　　　雨中與錢二㕍魏五松約逰龍山¶
　　　　雪窓間卧¶
　　　　次韻畢方伯冩懐之作¶
　　　　春晴散歩¶
<pb:KR4e0157_SBCK_000-96b>¶
　　　　又¶
　　　　次魏五松荷亭晚興¶
　　　　又¶
　　　　次張體仁聮句韻¶
　　　　又¶
　　　　又¶
　　　　題郭詡濂溪圗¶
　　　　西湖醉中謾書¶
　　　　文衡堂試事畢書壁¶
<pb:KR4e0157_SBCK_000-97a>¶
　　　　白髪謾書一絶¶
　　　　遊秦山¶
　　　　雪岩次蘇頴濵韻¶
　　　　試諸生有作¶
　　　　再試諸生¶
　　　　夏日登易氏萬卷樓用唐韻¶
　　　　再試諸生用唐韻¶
　　　　次韻陸文順僉憲¶
　　　　太子橋¶
<pb:KR4e0157_SBCK_000-97b>¶
　　　　與胡少叅小集¶
　　　　再用前韻賦鸚鵡¶
　　　　送客過二橋¶
　　　　復用杜韻一首¶
　　　　先日與諸友有郊園之約¶
　　　　待諸友不至¶
　　　　夏日逰陽明小洞天¶
　　　　將歸與諸生别於城南蔡氏樓¶
　　　　諸門人送至龍里道中二首¶
<pb:KR4e0157_SBCK_000-98a>¶
　　　贈陳宗魯¶
　　　醉後歌用燕思亭韻¶
　　　題施總兵所翁龍¶
　卷之三十¶
　　續編五　三征公移逸稿(南贛公移/凡三十三條)¶
　　　批漳南道教練民兵呈(正德十六年十/一月二十五日)¶
　　　批漳南道進勦呈(十一月二/十六日)¶
　　　批南安府請兵䇿應呈(六月初/十日)¶
　　　批嶺北道攻守機宜呈(六月二/十六日)¶
<pb:KR4e0157_SBCK_000-98b>¶
　　　　批漳南道給由呈(十三年六月/二十八日)¶
　　　　批兵備道奨勵官兵呈(七月𥘉/三日)¶
　　　　調用三省夾攻官兵(七月十/五日)¶
　　　　夾攻防守咨(十月)¶
　　　　行嶺北道催督進勦牌(十月𥘉/十日)¶
　　　　刻期㑹勦咨(十月二/十一日)¶
　　　　橫水建立營塲牌(十月二/十七日)¶
　　　　搜扒殘㓂咨(十一月/十一日)¶
　　　　批准恵州府給由呈(正德十三年二/月二十四日)¶
<pb:KR4e0157_SBCK_000-99a>¶
　　　　批攻取河源賊巢呈(三月二/十三日)¶
　　　　批贛州府賑濟呈(四月二/十八日)¶
　　　　批嶺北道修築城垣呈(五月十/五日)¶
　　　　查訪各屬賢否牌(六月十/九日)¶
　　　　行贛南道禁止稅牌(六月二/十八日)¶
　　　　禁約驛逓牌(七月𥘉/一日)¶
　　　　申明便宜　勅諭(七月二/十一日)¶
　　　　犒賞新民牌(七月二/十八日)¶
　　　　行嶺北等道議取兵餉(八月十/四日)¶
<pb:KR4e0157_SBCK_000-99b>¶
　　　　再批攻勦河源賊巢呈(八月二/十一日)¶
　　　　優禮謫官牌(十一月二/十七日)¶
　　　　批漳南道設立軍堡呈(十二月/𥘉三日)¶
　　　　再申明三省　勅諭(十二月/十二日)¶
　　　　批贛州府給由呈(十二月二/十五日)¶
　　　　行嶺北道裁革軍職廵捕牌(十四年五/月𥘉五日)¶
　　　　遵奉　欽依行福建三司清查錢糧(五月二/十七日)¶
　　　　議處添設縣所城堡廵司咨(五月三/十日)¶
　　　　督責哨官牌(六月𥘉/七日)¶
<pb:KR4e0157_SBCK_000-100a>¶
　　　委分廵嶺北道暫𬋩地方事(六月初/八日)¶
　　思田公移(凡四十九條)¶
　　　行廣西統領軍兵各官剿撫事宜牌(嘉靖六年十/一月𥘉五日)¶
　　　行南韶二府招集民兵牌(十一月/十二日)¶
　　　奨留僉事顧溱批呈(十一月二/十三日)¶
　　　批嶺西道議處兵屯事宜呈(十一月二/十三日)¶
　　　批廣州衛議處哨守官兵呈(十一月二/十五日)¶
　　　批都指揮李翶操演哨守官兵呈(十一月二/十七日)¶
　　　行兩廣都布按三司選用武職官員(十二月/𥘉七日)¶
<pb:KR4e0157_SBCK_000-100b>¶
　　　行兩廣按察司稽查冐濫關文(十二月/十二日)¶
　　　給思明州官孫黄永寧冠帶劄付牌¶
　　　省發土官羅廷鳯等牌(十二月/十七日)¶
　　　給遷隆寨廵檢黄添貴冠帶牌(嘉靖七年正/月𥘉八日)¶
　　　批左州分俸養親申(正月十/八日)¶
　　　批右江道斷復向武州地土呈(正月二/十六日)¶
　　　批左江道推立土官呈(二月𥘉/一日)¶
　　　批遣還夷人歸國申(二月十/四日)¶
　　　批蒼梧道修理梧州府城呈(三月十/一日)¶
<pb:KR4e0157_SBCK_000-101a>¶
　　　　批永安州知州乞休呈(三月十/四日)¶
　　　　行叅将沈希儀守八寨牌(二月二/十三日)¶
　　　　行左江道勦撫仙臺白竹諸猺牌(三月二/十四日)¶
　　　　委土目蔡徳政統率各土目牌(四月初/一日)¶
　　　　批左江道查給狼田呈(四月十/一日)¶
　　　　行潯州府撫恤新民牌¶
　　　　批興安縣請發糧餉申(四月十/三日)¶
　　　　行㢘州府淸查十家牌法(四月十/六日)¶
　　　　行右江道招囬新民牌(五月初/六日)¶
<pb:KR4e0157_SBCK_000-101b>¶
　　　　委官賛畫牌(五月初/七日)¶
　　　　行叅將沈希儀計勦八寨牌(五月𥘉/九日)¶
　　　　調發土官岑巘牌(五月初/十日)¶
　　　　分調土官韋虎林進勦事宜牌(五月十/五日)¶
　　　　行通判陳志敬查禁田州府私徴商稅牌¶
(五月十/五日)¶
　　　　批南寧衛給發土官銀兩申(五月十/八日)¶
　　　　批左江道紀驗首級呈(五月二/十八日)¶
　　　　行左江道犒賞湖兵牌(六月初/十日)¶
<pb:KR4e0157_SBCK_000-102a>¶
　　　獎勞督兵官牌(六月𥘉/十日)¶
　　　土舍彭藎臣軍前冠帶劄付(六月𥘉/十日)¶
　　　奬勞永保二司官舍土目牌(六月𥘉/十日)¶
　　　調發武縁鄉兵搜勦八寨殘賊牌(六月十/八日)¶
　　　行右江道犒賞盧蘇王受牌(七月初/三日)¶
　　　給土目行糧牌(七月初/八日)¶
　　　批右江道移置鳳化縣南丹衛事宜呈(八月/十日)¶
　　　行左江道賑濟牌(八月𥘉/十日)¶
　　　批右江道議築思恩府城垣呈(八月十/五日)¶
<pb:KR4e0157_SBCK_000-102b>¶
　　　獎勞勦賊各官牌(八月十/九日)¶
　　　行福建漳州府取囬岑邦佐牌¶
　　　批叅將沈良佐經理軍伍呈(八月二/十四日)¶
　　　告諭新民(八月)¶
　　　批僉事呉天挺乞休呈(八月二/十五日)¶
　　　批蒼梧道創建敷文書院呈(九月初/六日)¶
　　　改委南丹衛監督指揮牌¶
　卷之三十一¶
　　續編六　征藩公移上(凡二十九條)¶
<pb:KR4e0157_SBCK_000-103a>¶
　　　行吉安府収囤兊糧牌(正徳十四年/六月二十日)¶
　　　行吉安府禁止鎭守貢獻牌(六月二/十日)¶
　　　行福建布政司調兵勤王¶
　　　預行南京各衙門勤王咨¶
　　　撫安百姓告示(六月二/十二日)¶
　　　差官調發梅花等峒義兵牌(六月二/十七日)¶
　　　行吉安府踏勘災傷(七月初/五日)¶
　　　行吉安府知㑹紀功御史牌(七月初/八日)¶
　　　行知縣劉守緒等襲勦墳厰牌(七月十/三日)¶
<pb:KR4e0157_SBCK_000-103b>¶
　　　督責知府伍文定等同心勦賊牌(七月二/十五日)¶
　　　行南昌府清查占奪民產(八月十/六日)¶
　　　批江西按察司改恤孫許死事(八月二/十五日)¶
　　　行南昌府禮送孫公歸櫬牌(八月二/十九日)¶
　　　討叛　勅㫖通行各屬(九月𥘉/二日)¶
　　　咨南京兵部議處獻俘船隻(九月初/二日)¶
　　　行江西三司清查被刼府庫起運錢糧(九月/𥘉四)¶
　　　行江西布按二司㸔守寧府庫藏(九月十/一日)¶
　　　委按察使伍文定紀驗殘孽(九月二/十日)¶
<pb:KR4e0157_SBCK_000-104a>¶
　　　　行江西布按二司釐革撫綏條件(九月十/二日)¶
　　　　行江西按察司知㑹逆黨宫眷姓名¶
　　　　行江西按察司編審九姓漁户牌(九月二/十四日)¶
　　　　獻俘掲帖(九月二/十六日)¶
　　　　行袁州等府查處軍中備用錢糧牌(十月初/六日)¶
　　　　行江西布按二司淸查軍前取用錢糧¶
　　　　防制省城奸惡牌(十二月/十一日)¶
　　　　行江西按察司查禁因公科索民財(十二月/十一日)¶
　　　　禁省詞訟告諭(十二月/十七日)¶
<pb:KR4e0157_SBCK_000-104b>¶
　　　　再禁詞訟告諭(十二月)¶
　　　征藩公移下(凡二十七條)¶
　　　　開報征藩功次贓仗咨(正德十五年/三月初四日)¶
　　　　進繳征藩鈞帖(四月十/七日)¶
　　　　行江西三司搜勦鄱陽餘賊牌(五月二/十日)¶
　　　　追勦入湖賊黨牌(十五年)¶
　　　　行嶺北道淸查贛州錢糧牌(十月二/十三日)¶
　　　　申行十家牌法¶
　　　　行江西布政司清查沒官房屋(十一月/二十日)¶
<pb:KR4e0157_SBCK_000-105a>¶
　　　批再申十家牌法呈(十一月二/十九日)¶
　　　批各道廵歴地方呈(十二月/十六日)¶
　　　禁約釋罪自新軍民告示(正德十六年/正月初五日)¶
　　　批湖廣兵備道設縣呈(十六年)¶
　　　督勦安義逆賊牌(二月十/一日)¶
　　　截勦安義迯賊牌(二月十/三日)¶
　　　批議賞獲功陣亡等次呈(三月初/十日)¶
　　　覆應天廵撫派取船隻咨(三月二/十四日)¶
　　　批東鄉叛民投順状詞(四月初/九日)¶
<pb:KR4e0157_SBCK_000-105b>¶
　　　　批江西布政司清查造冊呈(四月十/六日)¶
　　　　行豐城縣督造淺船牌(十六年)¶
　　　　行江西按察司審問通賊罪犯牌(六月十/五日)¶
　　　　行江西按察司清查軍前解囬糧賞等物¶
(六月十/九日)¶
　　　　批廣東按察司立縣呈(七月十/八日)¶
　　　　行江西三司停止興作牌(八月初/九日)¶
　　　　行嶺北道申明敎塲軍令(九月十/七日)¶
　　　　行雩都縣建立社學牌(十二月二/十七日)¶
<pb:KR4e0157_SBCK_000-106a>¶
　　卷之三十二¶
　　　附錄一¶
　　　　　年譜一(自成化壬辰始生/至正德戊寅征贛)¶
　　卷之三十三¶
　　　附錄二¶
　　　　　年譜二(自正德己卯在江西/至正德辛巳歸越)¶
　　卷之三十四¶
　　　附錄四¶
　　　　　年譜三(自嘉靖壬午在越/至嘉靖己丑䘮歸越)¶
<pb:KR4e0157_SBCK_000-106b>¶
　卷之三十五¶
　　　年譜附錄一(自嘉靖庚寅建精舍於天/眞山至隆慶丁卯復伯爵)¶
　卷之三十六¶
　　　年譜附錄二(年譜舊序至/論年譜書)¶
　卷之三十七¶
　　附錄四¶
　　　世德紀¶
　卷之三十八¶
　　　世德紀附錄(終)¶
<pb:KR4e0157_SBCK_000-107a>¶
#+PROPERTY: JUAN 0
#+PROPERTY: FILE SB04n0430-000王文成公全書-補.
<pb:KR4e0157_SBCK_000-108a>¶
　　　編輯文録姓氏¶
　　　　　　　　　　　　　　門人餘姚徐　愛¶
　　　　　　　　　　　　　　　　　　　錢德洪¶
　　　　　　　　　　　　　　　　　　　孫應奎¶
　　　　　　　　　　　　　　　　　　　嚴　中¶
　　　　　　　　　　　　　　　　　揭陽薛　侃¶
　　　　　　　　　　　　　　　　　山隂王　畿¶
　　　　　　　　　　　　　　　　　渭南南大吉¶
　　　　　　　　　　　　　　　　　安成鄒守益¶
<pb:KR4e0157_SBCK_000-108b>¶
　　　　　　　　　　　　　　　　臨川陳九川¶
　　　　　　　　　　　　　　　　泰和歐陽德¶
　　　　　　　　　　　　　　　　南昌唐尭臣¶
　　　校閱文録姓氏¶
　　　　　　　　　　　　　後學吉水羅洪先¶
　　　　　　　　　　　　　　　　滁陽胡　松¶
　　　　　　　　　　　　　　　　新昌吕光洵¶
　　　　　　　　　　　　　　　　秀水沈啓原¶
<pb:KR4e0157_SBCK_000-109a>¶
　彚集全書姓氏¶
提督學校廵按直隷監察御史豫章謝廷傑¶
　督刻全書姓氏¶
　　　　　　　　應天府推官太平周　恪¶
　　　　　　　　　　上元縣知縣莆田林大黼¶
　　　　　　　　　　江寧縣知縣長陽李　爵¶
<pb:KR4e0157_SBCK_000-109b>¶
