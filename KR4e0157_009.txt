# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:21.671579
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0433-014王文成公全書別錄-卷第十四.
<pb:KR4e0157_SBCK_009-1a>¶
王文成公全書卷之十四¶
　　别録(奏䟽)¶
　　辭免重任乞　恩養病䟽(嘉靖六/年六月)¶
臣自正徳十四年江西事平之後身罹讒構危疑¶
洶洶不保朝夕幸遇　聖上龍飛天開日朗鑒臣¶
螻蟻之忠　下詔褒&KR0045;洗滌出臣於覆盆之下進¶
官封爵　召還京師因乞便道歸省隨蒙賜　勑¶
遣官奬勞慰諭錫以銀幣犒以羊酒臣感激　天¶
恩雖粉骨碎身云何能報不幸遭&KR0071;父䘮未𫉬赴¶
<pb:KR4e0157_SBCK_009-1b>¶
闕陳&KR1180;服滿之後又連年病卧喘息奄奄苟避形¶
迹　皇上天髙地厚之恩迄今六年於此矣尚未¶
能一覩　天顔稽首　闕廷之下臣實瞻戴戀慕¶
晝夜熱中若身在芒刺邇者曾蒙謝　恩之召臣¶
之至願惟不能即時就道顧廼病卧呻吟徒北望¶
感泣神魂飛馳而已今年六月初六日兵部差官¶
齎文前到臣家内開奏奉欽依以兩廣未靖命臣¶
總制軍務督同都御史姚鏌等勘䖏者臣闻　命¶
驚惶莫知攸措伏自思惟臣於　君命之召當不¶
<pb:KR4e0157_SBCK_009-2a>¶
俟駕而行矧兹軍旅何敢言辭顧臣病患乆積潮¶
熱痰𠻳日甚月深毎一𤼵咳必至頓絶乆始漸甦¶
乃者謝　恩之行輕舟安卧尚未敢強又况兵甲¶
驅勞豈復堪任夫委身以圖報臣之本心也若冐¶
病輕出至於僨事死無及矣臣又伏思兩廣之役¶
起於土官讐殺比之㓂賊之攻刼郡縣荼毒生靈¶
者勢尚差緩若䖏置得宜事亦可集姚鏌平日素¶
稱老成慎重一時利鈍前&KR0077;斯亦兵家之常要在¶
責成難拘速效御史石金㩀事論奏是蓋忠於¶
<pb:KR4e0157_SBCK_009-2b>¶
陛下將為　國家弘仁覆乆逺之圖所以激勵鏌¶
等使之集謀决䇿收之桑榆也臣本書生不習軍¶
旅徃&KR0010;江西之役皆偶㑹機宜幸而成事臣之才¶
識自視未及姚鏌且近年以來又巳多病况兹用¶
兵舉事鏌等必嘗深思熟慮得其始末條貫中事¶
少沮輒以臣之庸劣叅與其間行事之際所見或¶
有同異鏌等益難展布夫軍旅之任在號令嚴一¶
賞罰信果而已慎擇主帥授鉞分梱當𦗟其所爲¶
臣以為兩廣今日之事宜專責鏌等隆其委任重¶
<pb:KR4e0157_SBCK_009-3a>¶
其威權畧其小過假以&KR0010;月而要其成功至於終¶
無底績然後别選才能兼於民情土俗素相諳悉¶
如南京工部尚書胡世寜刑部尚書李承勛者徃¶
代其任夫　朝廷用人不貴其有過人之才而貴¶
其有事君之忠苟無事君之忠而徒有過人之才¶
則其所謂才者僅足以濟其一已之功利全軀保¶
妻子而巳耳如臣之迂踈多病徒持文墨議論未¶
必能濟實用者誠宜哀其不逮容令養疾田野俟¶
病痊之後不終棄廢或可量置閑散之地使自得¶
<pb:KR4e0157_SBCK_009-3b>¶
效其㳙埃則　朝廷於任賢御將之體因物曲成¶
之仁道並行而不相背矣臣不敢苟冐任使以欺¶
國事不勝感　恩激義懇切祈望之至¶
　　赴任謝　恩遂陳膚見䟽(六年十二/月初一日)¶
臣於病廢之餘特蒙　恩㫖起用授以兩廣軍旅¶
重&KR0009;臣自惟朽才病質深懼不任驅使以誤　國¶
事具本辭免過䝉　聖㫖卿識敏才髙忠誠體國¶
今兩廣多事方籍卿威望撫定地方用紓朕南顧¶
之懐姚鏌已致仕了卿宜星夜前去節制諸司調¶
<pb:KR4e0157_SBCK_009-4a>¶
度軍馬撫勦賊冦安戢兵民勿再遲疑推諉以&KR0018;¶
朕望還差官鋪馬裏賫文前去敦趣赴任行事該¶
部知道欽此欽遵兵部移咨到臣捧讀感泣莫知¶
攸措伏念世受　國恩粉骨虀骸亦無能報又况¶
遭逄　明聖温㫖勤拳若是何能復顧其他已於¶
九月初八日扶病起程沿途就醫服藥調理晝夜¶
前進奈秋暑旱澀舟行甚難至十一月二十日始¶
抵梧州思恩田州之事尚未及㑹同各官查審區¶
䖏然臣沿途渉歷訪諸士夫之論詢諸行旅之口¶
<pb:KR4e0157_SBCK_009-4b>¶
頗有所聞不敢不為　陛下一言其畧臣惟岑猛¶
父子固有可誅之罪然所以致彼若是者則前此¶
當事諸人亦宜分受其責盖兩廣軍門專為諸猺¶
獞及諸流賊而設　朝廷付之軍馬錢糧事權亦¶
已不為不專且重若使振其軍威自足以制服諸¶
蠻然而因循怠弛軍政日壞上無可任之將下無¶
可用之兵一有驚急必須𠋣調土官狼兵若猛之¶
屬者而後行事故此軰得以憑恃兵力日增其桀¶
驁今夫父兄之於子弟苟役使頻勞亦且不能無¶
<pb:KR4e0157_SBCK_009-5a>¶
倦况於此軰夷獷之性&KR0010;&KR0010;調𤼵奔走道途不得¶
顧其家室其能以無倦且怨乎及事之平則又功¶
歸於上而彼無所與兼有不才有司因而需索引¶
誘與之爲姦其能以無怒且慢乎既倦且怨又怒¶
以慢始而徴𤼵愆期既而調遣不至上嫉下憤日¶
深月積刼之以𫝑而威益褻籠之以詐而術愈窮¶
由是諭之而益梗撫之而益疑遂至於有今日加¶
以叛逆之罪而欲征之夫即其已暴之惡征之誠¶
亦非過然所以致彼若是巳非一朝一夕之故且¶
<pb:KR4e0157_SBCK_009-5b>¶
當反思其咎姑務自責自勵修我軍政布我威德¶
撫我人民使内治外攘而我有餘力則近恱逺懐¶
而彼將自服顧不復自反而一意憤怒之夫所可¶
憤怒者不過岑猛父子及其黨惡數人而巳其下¶
萬餘之衆固皆無罪之人也今岑猛父子及其黨¶
惡數人既云誅戮已足暴&KR0045;所遺二酋原非有名¶
惡目自可寛宥者也又不勝二酋之憤遂不顧萬¶
餘之命竭兩省之財動三省之兵使民男不得耕¶
女不得織數千里内騷然𡍼炭者兩年于兹然而¶
<pb:KR4e0157_SBCK_009-6a>¶
二酋之憤至今尚未能雪也徒爾兵連禍結徴𤼵¶
益多財饋益殚民困益深無罪之民死者十已六¶
七山猺海賊乗釁摇動窮迫必死之㓂既從而煽¶
誘之貧苦流亡之民又從而逃歸之其可憂危何¶
啻十百於二酋者之為患其事已兆而變已形顧¶
猶不此之慮而汲汲於二酋則當事者之過計矣¶
今當事者之於是役其悴心憔思亦可謂勤且至¶
矣特𤼵於憤激而狃為其難是以勞而未效夫二¶
酋者之沮兵拒險亦不過畏罪逃死苟為自全之¶
<pb:KR4e0157_SBCK_009-6b>¶
計非如四方流刼之賊攻城堡掠鄉村虜財物殺¶
良民日為百姓之患人人欲得而誅之者今驅困¶
憊之民使裹糧荷戈以征不為民患素無讐怨之¶
虜此人心之所以不&KR0108;而事之所以難濟也又今¶
狼逹土漢官兵亦不下數萬與萬餘畏罪逋誅之¶
虜相持已三月有餘而未能一决者蓋以我兵𤼵¶
機太早而四面防守太宻是乃投之無所徃而示¶
之以必不活益使彼先慮預備并心恊力堅其必¶
死之志以抗我師就使我師將勇卒&KR0108;决能取勝¶
<pb:KR4e0157_SBCK_009-7a>¶
亦必多殺士衆非全軍之道又况人無戰志而徒¶
欲合圍待斃坐收成功此我兵之所以雖衆而勢¶
日以懈賊雖寡而曰志以合備日宻而氣日以銳¶
者也夫當事者之意固無非&KR0082;計出萬全然以用¶
兵而言亦已失之巧遲所謂強弩之末不能穿魯¶
縞矣臣愚以為且宜釋此二酋者之罪開其自新¶
之路而彼猶頑梗自如然後從而殺之我亦可以¶
無憾苟可曲全則且姑務息兵罷餉以休養瘡痍¶
之民以絶覬覦之姦以弭不測之變迨於區䖏既¶
<pb:KR4e0157_SBCK_009-7b>¶
定德威既洽蠻夷恱服之後此二酋者遂能改惡¶
自新則我亦豈必固求其罪若其尚不知悛執而¶
殺之不過一獄吏之事何至兵甲之煩哉或者以¶
為征之不克而&KR0205;釋之則紀綱疑於不振臣竊以¶
為不然夫　天子於天下之民物如天覆地載無¶
不欲愛養而生全之寧有撮爾小醜乃與之爭憤¶
求勝而謂之振紀綱者惟後世貪暴諸侯強凌弱¶
衆吞寡則必務於求勝而後巳斯固五覇之罪人¶
也昔苗頑不即工舜使禹益徂征三旬苗民逆命¶
<pb:KR4e0157_SBCK_009-8a>¶
禹乃班師振旅夫以三聖人者爲之君帥以征一¶
頑苗謂宜終朝而克捷顧歷三旬之乆而復至於¶
班師以歸自今言之其不振甚矣然終致有苗之¶
格而萬世稱聖古之所謂振紀綱者固若是耳臣¶
以匪才繆膺　重命得總制四省軍務以從事於¶
偏隅之小醜非不知乗此機㑹可以僥倖成功苟¶
免於怯懦退避然此必多調軍兵多傷士卒多殺¶
無罪多費糧餉又不足以振&KR0045;威武信服諸夷僅¶
能取快於二酋之憤而忘其遺患於兩省之民但¶
<pb:KR4e0157_SBCK_009-8b>¶
知徼功於目前而不知投艱於日後此人臣喜事¶
者之利非　國家之福生民之庇臣所不忍也臣¶
又聞兩廣主計之吏謂自用兵以來所費銀兩已¶
不下數十萬梧州庫藏所遺不滿五萬之數矣所¶
食糧米巳不下數十萬梧州倉廪所存不滿一萬¶
之數矣由是言之尚可用兵不息而不思所以善¶
後之圖乎臣又聞諸兩省士民之言皆謂流官之¶
設亦徒有虚名而反受實禍詰其所以皆云思恩¶
未設流官之前土人&KR0010;出土兵三千以聴官府之¶
<pb:KR4e0157_SBCK_009-9a>¶
調遣既設流官之後官府&KR0010;𤼵民兵數千以防土¶
人之反覆即此一事利害可知且思恩自設流官¶
以來十八九年之間反者五六起前後征勦曾無¶
休息不知調集軍兵若干費用糧餉若干殺傷良¶
民若于　朝廷曽不能得其分寸之益而反為之¶
憂勞徴𤼵浚良民之膏血而𡍼諸無用之地此流¶
官之無益亦㫁然可睹矣但論者皆以為既設流¶
官而復去之則有更改之嫌恐啓人言而招物議¶
是以寧使一方之民乆罹𡍼炭而不敢明為　朝¶
<pb:KR4e0157_SBCK_009-9b>¶
廷一言寜&KR0018;　朝廷而不敢犯衆議甚哉人臣之¶
不忠也茍利於　國而庇於民死且為之矣而何¶
人言物議之足計乎臣始至地方雖未能周知備¶
歷然形𫝑大畧亦可槩見田州切鄰交趾其間深¶
山絶谷皆猺獞之𫠦盤㨿動以千百必湏仍存土¶
官則可藉其兵力以為中土屏蔽若盡殺其人改¶
土為流則邉鄙之患我自當之自撤藩籬非乆安¶
之計後必有悔思恩田州䖏置事宜俟亊平之日¶
遵照　勑㫖公同各官另行議奏但臣既有𫠦闻¶
<pb:KR4e0157_SBCK_009-10a>¶
見不敢不先為　陛下一言使　朝廷之上早有¶
定處臣等得一意奉行不致徃復查議失誤事機¶
可以速安反側實地方之幸臣等之幸臣不勝受¶
恩感激竭忠願效之至¶
　　辭廵撫兼任舉能自代䟽(七年正月/初二日)¶
嘉靖六年十二月初二日准本院咨節該吏部題¶
奉　聖㫖王守仁暫令兼理廵撫兩廣等處地方¶
寫勑與他欽此欽遵外臣聞　命之餘愈增惶懼¶
&KR0060;念臣以迂踈多病之軀繆承總制四省軍務之¶
<pb:KR4e0157_SBCK_009-10b>¶
命既巳有不勝其任之憂矣方爾晝夜驅馳圖其¶
𫠦以仰副　朝廷之重委者而尚未知𫠦措今又¶
加以廵撫之責豈其𫠦能堪乎况兩廣地方比於¶
他䖏&KR0057;繁且難蠻夷&KR0889;獞之巢穴䖏䖏而是攻刼¶
搶擄之警報日日而有近年以來加之以師旅因¶
之以饑饉郡縣之凋敝日甚小民之困苦益深廵¶
撫之任非得才力精強者重其事權漸其官階而¶
乆其職任殆未可求效於&KR0010;月之間也蓋非重其¶
事權則不可以漸其官階非漸其官階則不可以¶
<pb:KR4e0157_SBCK_009-11a>¶
乆其職任非乆其職任則凡𫠦奉動多苟且目前¶
之計而不為日後乆長之謀邀一時之虚名而或¶
遺百年之實禍膏澤未洽於下而小民無愛戴感¶
戀之誠德威未敷於逺而蠻夷無信服歸向之志¶
此廵撫兩廣之任雖才能相&KR0071;而治效之𫠦以未¶
究也切見致仕副都御史伍文定質性勇果識見¶
明逹徃&KR0010;寜藩之變嘗從臣起兵討逆臣備知其¶
能今年力未衰置之閑散誠有可惜若起而用之¶
以為廵撫其於經畧之方撫綏之術必能不&KR0018;𫠦¶
<pb:KR4e0157_SBCK_009-11b>¶
委及照刑部左侍郎梁材新陞南贛副都御史汪¶
鋐亦皆才能素著抑且舊在兩廣備諳土俗民情¶
皆足以堪斯任乞　勑吏部於三人之中選擇而¶
使之臣之駑劣多病俾得專意思田之役幸而了¶
事容令照舊囬還原籍調理非獨廵撫得人地方¶
有𫠦𠋣頼而臣之不肖亦茍免於覆餗之謀矣¶
　　奏報田州思恩平復䟽(七年二月/十三日)¶
嘉靖七年正月二十七日㩀廣西田州府目民盧¶
蘇陸豹黄笋胡喜邢相盧保羅黄王陳羅寛戴慶¶
<pb:KR4e0157_SBCK_009-12a>¶
等連名具狀為悔罪投降陳情乞　恩事投稱先¶
因本府土官岑猛與泗城州屢年互相讐殺𫉬罪¶
上司於嘉靖五年六月内致蒙奏請官兵征勦臨¶
境岑猛自思原無反叛情由意得招撫先自同道¶
士錢一真及親信家人迯躱歸順州界蘇等俱各¶
畏避四散迯入山林止有各䖏寄住客户千餘躱¶
避不及冐犯官軍俱蒙殺勦目民人等俱不敢抵¶
抗官軍惟有陸綬不曾逺遯當被擒斬其餘韋好¶
羅河等俱蒙官軍陸續搜山殺死驀於當年九月¶
<pb:KR4e0157_SBCK_009-12b>¶
内歸順土官岑璋書報岑猛見在該州前月巳將¶
道士錢一真功次假作岑猛解報軍門爾可作急¶
平定地方來迎爾主蘇等聴信遣人節送衣服㯽¶
榔等件岑璋一一收受言&KR0003;岑猛不可輕易見人¶
官府得知累我續於十月内岑猛又差人促令邀¶
同王受招復鄉村因見府治空虚乗便入城休息¶
又遣迎岑猛岑璋回&KR0003;爾今地方未定姑候來春¶
我當𤼵兵三十餘營送爾主來且替爾防守蘇等¶
因此迯命屯聚以候岑猛並無叛心嘉靖六年正¶
<pb:KR4e0157_SBCK_009-13a>¶
月有人𫝊說岑猛於天泉嵒内急病身死屍骨被¶
岑璋焼燬金銀盡被收𫉬隨遣人去歸順探問又¶
&KR0013;岑璋殺死蘇等痛悔無由&KR0060;思官男岑&KR0022;彦先¶
巳齊村病故今聞岑猛又死無主可靠欲出投訴¶
切見四方軍馬𠑽斥聲言務要盡勦又&KR0178;飛䖝附¶
火必損其身又䝉上司隂使王受圖殺盧蘇又使¶
盧蘇圖殺王受反覆難信投降無路日切苦痛今¶
幸　朝廷寛赦　欽命總制天星體天行道按臨¶
在此神鬼信服蘇等方敢捨命求生率領闔府目¶
<pb:KR4e0157_SBCK_009-13b>¶
民男子大小人等共計四萬餘名口盡數投降伏¶
乞憫念生靈草命赦死立功以贖前罪哀乞憐憫¶
岑猛原無反叛情罪存其一脉俯順夷情辦納糧¶
差實為萬幸等情并㩀思恩府頭目王受盧蘇黄¶
容盧平韋文明侣馬黄留黄石陸宗覃鑑潘成等¶
亦連名具狀吿同前事投稱本府原係土官自改¶
立流官開圖立里土俗不便柰縁小人𡨕頑不諳¶
漢法屢次攘亂不定受等同辭懇乞上司仍立目¶
甲不意反致官府嗔惟近又蒙官兵征勦田州要¶
<pb:KR4e0157_SBCK_009-14a>¶
將受等一槩誅㓕必要窮追逐捕只得迯遯山林¶
兼以八寨蠻子原以剽掠為生乗機假受姓名毎¶
毎攻圖城邑刧虜鄊村虚名受禍受等即欲挺身¶
投訴見得四方軍馬把截兼聞隂使盧蘇圖殺王¶
受又使王受圖殺盧蘇反覆難信以此連年抱苦¶
控訴無由且受等頗知利害豈敢自速㓕亡今幸¶
朝廷寛　恩命總制天星按臨在此神&KR0017;信服受¶
等方敢率領𫠦部目民男女大小人等共計三萬¶
餘名口捨命投降伏乞詳情赦死以全草命更望¶
<pb:KR4e0157_SBCK_009-14b>¶
俯順夷情仍復目甲使得辦納糧差實爲萬幸等¶
因各投訴到臣㩀此照得先於嘉靖六年七月初¶
七日爲地方事節奉勑諭先該廣西田州地方¶
逆賊岑猛爲亂已令提督兩廣等官都御史姚鏌¶
等督兵進勦隨該各官奏稱岑猛父子悉已擒斬¶
巢穴蕩平捷音上聞已經降　勑奬勵論功行賞¶
續該各官復奏惡目盧蘇倡亂復叛王受攻䧟思¶
恩及節㩀石金𫠦奏前項地方盧蘇王受結爲死¶
黨互相依𠋣禍孽日深將來不可收拾又叅稱先¶
<pb:KR4e0157_SBCK_009-15a>¶
後撫臣舉措失當姚鏌等攘夷無䇿輕信寡謀圖¶
田州已不可得并思恩胥復失之要得通行查究¶
追奪兵部議奏以各官先後𫠦論事宜意見不同¶
且兵連兩廣調遣事干鄰境地方必得重臣前去¶
總制督同議䖏方得停當今特命爾提督兩廣及¶
江西湖廣等䖏地方軍務星馳前去彼䖏即查前¶
項夷情田州因何復叛思恩因何失守督同姚鏌¶
等斟酌事勢將各夷叛亂未形者可撫則撫反形¶
巳露者當勦即勦一應主客官軍從宜調遣主副¶
<pb:KR4e0157_SBCK_009-15b>¶
將官及三司等官悉聴節制公同計議應設土官¶
流官何者經乆利便并先今撫鎮等官有功有過¶
分别大小輕重明白奏聞區䖏事體十分重大者¶
具奏定奪朕以爾勲蹟乆著才望素隆特兹簡任¶
爾務以體國為心聞命就道竭忠盡力大展謀猷¶
俾夷患殄除地方安靖以紓朕西南之憂仍須深¶
慮&KR0077;顧事出萬全一勞永逸以為廣人乆逺之休¶
毋得循例辭避以孤衆望欽此欽遵隨於九月内¶
節該兵部咨為辭免重任乞　恩養病事臣奏奉¶
<pb:KR4e0157_SBCK_009-16a>¶
聖㫖卿識敏才髙忠誠體國今兩廣多事方藉卿¶
威望撫定地方用紓朕南顧之懐姚鏌已致仕了¶
卿宜星夜前去節制諸司調度軍馬撫勦賊㓂安¶
戢兵民勿再遲疑推諉以&KR0018;朕望還差官鋪馬裏¶
齎文前去敦趣赴任行事該部知道欽此欽遵當¶
即啟行至十一月二十一日抵梧州蒞任十二月¶
内續准兵部咨為地方大計𦂳急用人事該禮部¶
右侍&KR0048;方獻夫奏節奉　聖㫖方獻夫𫠦奏關係¶
地方大計鄭潤朱麟與姚鏌事同一體姚鏌已着¶
<pb:KR4e0157_SBCK_009-16b>¶
致仕鄭潤等因賊情未寜暫且留用今既這等說¶
鄭潤取囘代替的朕自簡用朱麟應否去留着兵¶
部㑹議并堪任更代的推舉相應官兩員來看田¶
州應否設都御史在彼住劄還着王守仁議䖏具¶
奏定奪欽此備咨前來知㑹俱經欽遵外本月初¶
五日進至平南縣地方與都御史姚鏌交代二十¶
二等日太監鄭潤總兵官朱麟陸續各囘梧州廣¶
州等䖏𦗟候新任總兵太監交代去訖當臣公同¶
廵按紀功御史石金右布政林富叅政汪必東鄒¶
<pb:KR4e0157_SBCK_009-17a>¶
輗副使祝品林大輅僉事汪溱張&KR0022;信申惠呉天¶
挺叅將李璋沈希儀張經及舊任副總兵今閑住¶
都指揮同知張祐并各見在軍前用事等官㑹議¶
得思恩田州之役兵連禍結兩省荼毒巳踰二年¶
兵力盡於哨守民脂竭於轉輸官吏罷於奔走即¶
今地方巳如破壞之舟漂泊於顛風巨浪中覆溺¶
之患洶洶在目不待智者而知之矣今若必欲窮¶
兵雪憤以收前功未論其不克縱復克之亦有十¶
患何者今　皇上方推至孝以治天下惻怛之仁¶
<pb:KR4e0157_SBCK_009-17b>¶
覆&KR0013;海宇惟恐一物不得其𫠦雖一夫之獄猶慮¶
有𫠦&KR0635;枉　親臨㫁决况兹數萬無&KR0499;之赤子而¶
必欲窮搜極捕使之噍𩔗不遺傷伐天地之和虧¶
損好生之德其患一也屯兵十萬日費千金自始¶
事以來𫠦費銀米各已數十餘萬前&KR0010;之冬二酋¶
復亂至今且餘二年未嘗與賊交一矢接一戰而¶
其費已若此今若復欲進兵以近計之亦湏數月¶
省約其費亦須銀米各十餘萬計今梧州倉庫𫠦¶
餘銀不滿五萬米不滿一萬矣兵連不息而財匱¶
<pb:KR4e0157_SBCK_009-18a>¶
糧絶其患二也調集之兵逺近數萬屯戍日乆人¶
懐歸思兼之水土不服而前&KR0010;之疫死者一二萬¶
人衆情憂惑自頃以來疾病死者不可以數無日¶
無之潰散迯亡追捕斬殺而不能禁其未見敵而¶
巳若此今復驅之&KR0289;鏑之下必有土崩瓦解之勢¶
其患三也用兵以來兩省之民男不得耕女不得¶
織已餘二年衣食之道日窮老稚轉乎溝壑今春¶
若復進兵又將廢一年之耕百姓饑寒切身群起¶
而為盗不逞之徒因而號召之其禍殆有甚於思¶
<pb:KR4e0157_SBCK_009-18b>¶
田之亂者其患四也論者皆以不誅二酋則無以¶
威服土官是殆不然今𫠦賴以誅二酋者乃皆土¶
官之兵而在我曾無一旅可恃之卒又不能宣布¶
主上威徳明示賞罰而徒以市井狙獪之謀相欺¶
相誘計窮詐見益為彼𫠦輕侮毎一調𤼵旗牌之¶
官十餘徃反而彼猶驁然不出反挾此以肆其貪¶
求縱其吞噬我方有賴於彼縱之而不敢問彼亦¶
知我之不能彼禁也益狂誕而無𫠦忌岑猛之僣¶
妄亦由此等積漸成之是欲誅一二逃死之遺孽¶
<pb:KR4e0157_SBCK_009-19a>¶
而養成十數岑猛其患五也兩廣盗賊猺獞之巢¶
穴動以數千百計軍衛有司營堡關隘之兵時嘗¶
召募增&KR0024;然且不敷今復盡取而聚之思田之一¶
隅山&KR0889;海㓂乗間&KR0060;𤼵遂至無可捍禦近益窺我¶
空虚出掠愈頻爲患愈肆今若復聞進兵彼知事¶
未易息逺近相煽蠭起我兵勢難中輟救之不能¶
棄之不可其爲𢡖毒可憂&KR0057;有甚於饑寒之民其¶
患六也軍旅一動饋運之夫&KR0016;征之馬各以千計¶
毎夫一名顧直一兩馬一匹四兩馬之死者則又¶
<pb:KR4e0157_SBCK_009-19b>¶
追償其主之直是皆取辦於南寧諸屬縣百姓連¶
年兵疲困苦已極而復重之以此其不亡而為盗¶
者則亦溝中之瘠矣其患七也兩省土官於岑猛¶
之㓕已各懐唇齒之疑其各州土目於蘇受之討¶
又皆有狐兎之憾是以遅疑觀望莫肯効力𫠦憑¶
恃者獨湖兵耳然前&KR0010;之疫湖兵死者過半其間¶
固多借倩而來兵囘之日死者之家例有償命銀¶
兩總其𫠦費亦以萬數今兹復調踣&KR0592;道途不得¶
顧其家室亦巳三年勞苦怨鬱潜迯而歸者相望¶
<pb:KR4e0157_SBCK_009-20a>¶
於道誅之不能止因一隅之小憤而重失三省土¶
人之心其間伏憂隱禍殆難盡言其患八也田州¶
外捍交阯内屏各郡其間深山絶谷又皆&KR0889;獞之¶
𫠦盤㩀若必盡誅其人異時雖欲改土設流亦已¶
無民可守非獨自撤藩籬勢有不可抑亦藉膏&KR0254;¶
之田以資猺獞而為邉夷拓土開&KR0416;其患九也既¶
以兵克必以兵守&KR0010;&KR0010;調𤼵勞費無已秦時勝廣¶
之亂實興於閭左之戍且一夫制馭變亂隨生反¶
覆相尋禍將焉極其患十也故為今日之舉莫善¶
<pb:KR4e0157_SBCK_009-20b>¶
於罷兵而行撫撫之有十善活數萬無&KR0499;之死命¶
以明昭　皇上好生之仁同符虞舜有苗之征使¶
逺夷荒服無不感恩懷徳培　國家元氣以貽燕¶
翼之謀其善一也息財省費得節縮&KR1151;餘以備他¶
虞百姓無椎脂刻髓之苦其善二也乆戍之兵得¶
遂其思歸之&KR0133;而免於疾病死亡脫&KR0289;鏑之𢡖無¶
土崩瓦解之患其善三也又得及時耕種不費農¶
作雖在困窮之際然皆𫉬顧其家室亦各漸有囘¶
生之望不致轉徙自棄而為盗其善四也罷散土¶
<pb:KR4e0157_SBCK_009-21a>¶
官之兵各歸守其境土使知　朝廷自有神武不¶
殺之威而無𫠦恃賴於彼隂消其桀驁之氣而沮¶
懾其僣妄之心反側之姦自息其善五也逺近之¶
兵各歸舊守窮邉沿海咸得修復其備禦盗賊有¶
𫠦憚而不敢肆城廓鄊村免於驚擾刼掠無虚内¶
事外顧此失彼之患其善六也息饋運之勞省夫¶
馬之役貧民解於倒懸得以稍稍甦復起呻吟於¶
溝壑之中其善七也土民釋兎死狐悲之憾土官¶
無唇亡齒寒之危湖兵遂全師早歸之願莫不安¶
<pb:KR4e0157_SBCK_009-21b>¶
心定志㴠育深仁而感慕徳化其善八也思田遺¶
民得還舊土招集散亡復其家室因其土俗仍置¶
酋長彼將各保其境土而人自為守内制&KR0889;獞外¶
防邉夷中土得以安枕無事其善九也土民既皆¶
誠心恱服不湏復以兵守省調𤼵之費&KR0010;以數千¶
官軍免踣頓道途之苦居民無徃來騷屑之患商¶
旅通行農安其業近恱逺來　徳威覃被其善十¶
也夫進兵行勦之患既如彼罷兵行撫之善復如¶
此然而當事之人乃猶徃徃利於進兵者其間又¶
<pb:KR4e0157_SBCK_009-22a>¶
有二幸四毁焉下之人幸有數級之𫉬以要将來¶
之賞上之人幸成一時之捷以盖日前之愆是謂¶
二幸始謀請兵而終鮮成效則有輕舉妄動之毁¶
頓兵竭餉而得不償失則有浪費財力之毀聚數¶
萬之衆而竟無一戰之克則有退縮畏避之毁循¶
土夷之情而拂士夫之議則有形迹嫌疑之毀是¶
謂四毁二幸蔽於其中而四毁惕於其外是以寧¶
犯十患而不顧棄十善而不為夫人臣之事君也¶
殺其身而苟利於國㓕其族而有禆於上皆甘心¶
<pb:KR4e0157_SBCK_009-22b>¶
焉豈以僥倖之&KR0059;毁譽之末而足以撓亂其志者¶
今日之撫利害較然事在必行㫁無可疑者矣於¶
是衆皆以為然二十六日臣至南寧府乃下令盡¶
撤調集防守之兵數日之内解散而歸者數萬有¶
餘湖兵數千道阻且逺不易即歸仍使分留南寜¶
賔州解甲休養待間而𤼵初盧蘇王受等聞臣奉¶
命前來查勘始知　朝廷亦無必殺之意皆有投¶
生之念日夜懸望惟恐臣至之不速巳而聞太監¶
總兵等官復皆相&KR0071;　召還至是又見防守之兵¶
<pb:KR4e0157_SBCK_009-23a>¶
盡撤其投生之念益堅乃遣其頭目黄富等十餘¶
人於正月初七日先付軍門訴告願得掃境投生¶
惟乞宥免一死臣等諭以　朝廷之意正恐爾等¶
有𫠦𧇊枉故特遣大臣前來查勘開爾等更生之¶
路爾等果能誠心投順决當貸爾之死因復開陳¶
朝廷威徳備寫&KR0083;牌使各持歸省諭盧蘇王受等¶
大意以為岑猛父子縱無叛逆之謀即其𠒋殘酷¶
暴慢上虐下自有可誅之罪今其父子黨與俱已¶
伏其&KR0499;爾等原非有名惡目本無大罪至於部下¶
<pb:KR4e0157_SBCK_009-23b>¶
數萬之衆&KR0057;為無辜今因爾等阻兵&KR0018;險致今數¶
萬無辜之民破家失業父母死亡妻子離散奔迯¶
困苦已將兩年又上煩　朝廷興師命將勞擾三¶
省之民爾等之罪固已日深但念爾等𫠦以阻兵¶
&KR0018;險者亦無他意不過畏罪迯死苟為自全之計¶
其情亦有可憫方今　聖上推至孝之仁以子愛¶
黎元惟恐一物不得其𫠦雖一夫之獄尚恐或有¶
𧇊枉　親臨㫁决何况爾等數萬之命豈肯輕意¶
勦殺故今特遣大臣前來查勘開爾更生之路非¶
<pb:KR4e0157_SBCK_009-24a>¶
獨救此數萬無&KR0499;之民亦使爾等得以改惡從善¶
捨死投生牌至爾等部下兵夫即可解散各歸復¶
業安生爾等即時出來投到决當宥爾之死全爾¶
身家若遲疑觀望則天討遂行後悔無及限爾二¶
十日内爾若不至是　朝廷必欲開爾生路而爾¶
必欲自求死路進兵殺爾亦可以無憾矣蘇受等¶
得牌皆羅拜踴躍歡聲雷動當即撤守備具衣糧¶
盡率其衆掃境來歸本月二十六日俱至南寧府¶
城下分屯為四營明日蘇受等皆囚首自縳各與¶
<pb:KR4e0157_SBCK_009-24b>¶
其頭目數百人赴軍門投見號哀控訴各具投狀¶
告稱前情乞免一死願得竭力報効臣等看得蘇¶
受等𫠦訴情節亦與臣等前後𫠦聞𫠦訪大畧相¶
同其間雖有飾&KR0003;亦多真情良可哀憫因復照前¶
牌諭𫠦稱諭以　朝廷恩徳以為　朝廷既巳赦¶
爾等之死許爾投降寜肯誘爾至此又復殺爾𧇊¶
失信義爾之一死决當宥爾矣爾可勿復憂疑但¶
爾蘇受二人擁衆&KR0018;險雖由畏死然此一方為爾¶
之故騷擾二年有餘至上煩　九重之慮下疲三¶
<pb:KR4e0157_SBCK_009-25a>¶
省之民若不畧示責罰亦何以舒泄軍民之憤於¶
是下盧蘇王受於軍門各杖之一百衆皆合辭扣¶
首為之請命乃解其縛諭以今日宥爾一死者是¶
朝廷天地好生之仁杖爾一百者乃我等人臣執¶
法之義於是衆皆扣首恱服臣亦隨至其營撫定¶
餘衆皆莫不感泣歡呼皆謂　朝廷如此再生之¶
恩我等誓以死報及㩀狀末告乞憐憫岑猛原無¶
反叛情罪存其一脉俯順夷情辦納糧差一節自¶
臣奉　命而來沿途詢諸商賈行旅訪諸士夫軍¶
<pb:KR4e0157_SBCK_009-25b>¶
民莫不以為宜從夷俗仍立土官庶可永乆無變¶
不然反覆之患終恐不免及臣至此又公同大小¶
各官審度事𫝑屢經酌量議䖏亦皆以為治夷之¶
道宜順其情臣於先次謝　恩本内已經畧具奏¶
聞至是因其控告哀切當即遵照　勑諭便宜事¶
理許以其情奏請且諭以　朝廷之意無非欲生¶
全爾等爾等但要誠心向化改惡從善竭忠報¶
國勿慮　朝廷不能順爾之情於是又皆感泣歡¶
呼皆謂　朝廷如此再生之恩我等誓以死報且¶
<pb:KR4e0157_SBCK_009-26a>¶
乞即願殺賊立功以贖前罪臣因諭以　朝廷之¶
意惟願生全爾等今爾方來投生豈&KR0216;又驅之兵¶
刅之下爾等迯&KR0481;日乆家業破蕩且宜速歸完爾¶
家室及時耕種修復生理至於各䖏盗賊軍門自¶
有區䖏不湏爾等勦除待爾家事稍定徐當調𤼵¶
爾等於是又皆感泣歡呼皆謂　朝廷如此再生¶
之恩我等誓以死報臣於是遂委右布政林富舊¶
任總兵官張祐分投省諭安揷其衆俱於二月初¶
八日督令各歸復業去訖地方之事幸遂平定皆¶
<pb:KR4e0157_SBCK_009-26b>¶
皇上至孝逹順之德感格上下神武不殺之威震¶
懾鬼神風行於廟堂之上而草偃於百蠻之表是¶
以班師不待七旬而頑夷即爾來格不析一矢不¶
戮一卒而全活數萬生靈是𫠦謂綏之斯來動之¶
斯和者也臣以蹇劣繆承任使仰賴　鴻休得免¶
罪責快覩　盛明豈勝慶幸除將設立土官及地¶
方一應經乆事宜遵照　𠡠㫖公同各官再行議¶
䖏另行具奏外縁係奏報平復地方事理為此具¶
本專差冠帯舎人王洪親齎謹具題　知¶
<pb:KR4e0157_SBCK_009-27a>¶
　　地方𦂳急用人䟽(七年二月/十五日)¶
先該禮部右侍&KR0048;方獻夫奏前事節奉　聖㫖田¶
州應否設都御史在彼住劄還着王守仁議䖏具¶
奏定奪欽此兵部備咨前來知㑹除欽遵外隨於¶
今年正月二十七日該思恩田州二府土目盧蘇¶
王受等各率衆數萬自縛歸降該臣遵照　勑諭¶
事理悉已撫定當遣廣西右布政林富舊任副總¶
兵張祐分投督領各夷各歸原土復業安生巳經¶
具本奏報外照得思恩田州連年兵火殺戮之餘¶
<pb:KR4e0157_SBCK_009-27b>¶
官府民居悉已燒燬破蕩雖蔀屋尋丈之廬亦遭¶
翻穵𤼵掘曾無完土荒村僻塢不遺片瓦尺椽傷¶
心𢡖目誠不&KR0216;見各夷近巳誠心投服毁棄兵戈¶
賣刀買牛見已各事田作自後反側之患以臣料¶
之或已可免但其風景凄戚生意蕭條憂惶困苦¶
之餘無以自存必得老成寛厚之人撫恤綏柔之¶
臣等見其悲𢡖無&KR0147;之状誠亦未&KR0216;一旦棄去而¶
不顧况思田去梧州軍門水路一月之程一時照¶
料有𫠦不及近又與各官議欲於田州建立流官¶
<pb:KR4e0157_SBCK_009-28a>¶
府治以制御土官修復城池𪠘宇等項必湏勞民¶
動衆自非素得夷情者爲之經理區畫各夷彫弊¶
之餘豈復堪此騷屑况議設知府等官皆未曾到¶
一應事務莫有任其責者看得右布政林富慈祥¶
愷悌識逹行堅素立信義見在思田地方安挿各¶
夷合無准如方獻夫𫠦奏将林富量改憲職仍聼¶
臣等節制暫於思田地方徃來住劄撫循緝理其¶
於事理亦甚相應臣又看得思田地方原係蠻夷¶
&KR0889;獞之區不可治以中土禮法雖流官之設尚且¶
<pb:KR4e0157_SBCK_009-28b>¶
不可又况常設重臣住劄其地豈其𫠦堪則其供¶
饋之費送迎之勞必且重貽地方異日之擾斯亦¶
不可不預言之者合無将本官&KR0338;給口糧一應合¶
用之費及徃來夫馬一應合用之人俱於南寧府¶
衛取辦銀兩於庫貯軍餉内支給一不以于思田¶
之人俟一年之後各夷生理漸復府治城廓&KR0492;宇¶
漸以完備則将林富量移别䖏任用而思田止存¶
知府理治或設兵備官一員於賔州住劄或就以¶
南寧兵備兼理不時徃來撫循如此則目前既可¶
<pb:KR4e0157_SBCK_009-29a>¶
以得撫定綏柔之益而日後又可以免困頓煩勞¶
之擾臣之愚見𫠦議如此惟復别有定奪均乞¶
聖明裁䖏¶
　　地方急缺官員䟽(七年二月/十八日)¶
先㩀廣西副總兵李璋呈前事㸔得柳慶地方新¶
任叅将王&KR0071;善近因病故地方盗賊生𤼵不可一¶
日缺官乞暫委相應官一員前去代理等因到臣¶
該臣㸔得柳慶地方近因思田用兵不息猺賊乗¶
間出掠叅将王&KR0071;善既已病故而該道守廵兵備¶
<pb:KR4e0157_SBCK_009-29b>¶
等官又以思田之役皆在軍門督餉督哨地方重¶
&KR0009;委無一官之托為照叅将沈希儀雖係專設田¶
州住箚官員然田州之事臣與各官見駐南寜自¶
可分理本官舊在桞慶夷情土俗備能諳悉而謀¶
勇才能足當一靣求可委用無踰本官者該臣遵¶
照欽奉　勑諭便宜事理就行暫委本官前去管¶
理𠫵将行事聼&KR0049;奏請外近該思恩田州土目盧¶
蘇王受等率衆歸降該臣行委右布政林富閑住¶
副總兵張祐分投督領各夷各歸原土復業安生¶
<pb:KR4e0157_SBCK_009-30a>¶
今各夷見巳賣刀買牛争事農作度其事𫝑将來¶
或可以無反側之患則前項駐劄叅將似亦可以¶
無設但今議於田州修復流官府治以控制土官¶
則城廓𪠘宇之役未免勞民動衆瘡痍大病之後¶
各夷豈復堪此臣等議調腹裏安靖地方官軍打¶
手之屬約二千名隠然有屯戍之形而實以備修¶
建之役庶㡬工可速就而又得免於起夫之擾然¶
非統馭得人則於各夷或亦未免有𫠦驚疑除布¶
政林富巳另行議奏外㸔得閑住總兵張祐才識¶
<pb:KR4e0157_SBCK_009-30b>¶
通敏計慮周悉將畧堪折衝之任文事兼撫綏之¶
長今又見在思田地方安挿各夷皆能得其歡心¶
乞　𠡠兵部俯從臣議将張祐復其舊職暫委督¶
令前項各兵經理修建之役仍令與布政林富更¶
互徃來於思田之間省諭安撫諸夷其合用&KR0338;給¶
夫馬之𩔗悉照議䖏林富事例於南寜府衛取辦¶
俟一二年後各夷生理盡復府治城廓&KR0492;宇悉巳¶
完備則将張祐量改他䖏任用而田州止存知府¶
理治仍乞将沈希儀或就改註柳慶地方守備惟¶
<pb:KR4e0157_SBCK_009-31a>¶
復别有定奪均乞　聖明裁䖏¶
　　䖏置平復地方以圗乆安䟽(七年四月/初六日)¶
臣闻傳說之告髙宗曰明王奉若天道建&KR0022;設都¶
樹后王君公承以大夫師長不惟逸豫惟以亂民¶
今天下郡縣之設乃有大小繁簡之别中土邉方¶
之殊流官土襲之不同者豈故爲是多端哉盖亦¶
因其廣谷大川風土之異氣人生其間剛柔緩急¶
之異禀服食器用好惡習尚之異𩔗是以順其情¶
不違其俗循其故不易其宜要在使人各得其𫠦¶
<pb:KR4e0157_SBCK_009-31b>¶
固亦惟以亂民而已矣臣以迂庸繆膺重命勘䖏¶
兵事於兹土節該欽奉　勑諭謂可撫則撫當勦¶
即勦是　陛下之心惟在於除患安民未嘗有𫠦¶
意必也又節該欽奉　勑諭謂賊平之後公同議¶
䖏應設土官流官何者經乆利便是　陛下之心¶
惟在於安民息亂未嘗有𫠦意必也始者思田梗¶
化既舉兵而加誅矣因其悔罪來投遂復宥而釋¶
之固亦莫非仰體　陛下不𥊏殺人之心惓惓憂¶
憫赤子之無&KR0499;也然而今之議者或以為流官之¶
<pb:KR4e0157_SBCK_009-32a>¶
設中土之制也已設流官而復去之則嫌於失中¶
土之制土官之設蠻夷之俗也已去土官而復設¶
之則嫌於從蠻夷之俗二者将不能迯於物議其¶
何以能建事而底績乎是皆不然夫流官設而夷¶
民服何苦而不設流官乎夫惟流官一設而夷民¶
因以騷亂仁人君子亦安&KR0216;寜使斯民之騷亂而¶
必於流官之設者土官去而夷民服何苦而必土¶
官乎夫惟土官一去而夷民因以背叛仁人君子¶
亦安&KR0216;寜使斯民之背叛而必於土官之去者是¶
<pb:KR4e0157_SBCK_009-32b>¶
皆虞目前之毀譽避日後之形迹苟為周身之慮¶
而不為　國家思乆長之圖者也其亦安能仰窺¶
陛下如天之仁固平平蕩蕩無偏無黨惟以亂民¶
為心乎臣於思恩田州平復之後即已仰遵　聖¶
諭公同總鎭鎭廵副叅三司等官太監張賜御史¶
石金等議應設流官土官何者經乆利便不得苟¶
有嫌疑避忌而心有不盡謀有不忠乃皆以為宜¶
仍土官以順其情分土目以散其黨設流官以制¶
其勢盖蠻夷之性譬猶禽獸麋鹿必欲制以中土¶
<pb:KR4e0157_SBCK_009-33a>¶
之郡縣而䋲之以流官之法是群麋鹿於堂室之¶
中而欲其馴擾帖服終必觸樽爼翻几席狂跳而¶
駭擲矣故必放之閒曠之區以順&KR0244;其獷野之性¶
今𫠦以仍土官之舊者是順&KR0244;其獷野之性也然¶
一惟土官之爲而不思有以散其黨與制其猖獗¶
是縱麋鹿於田野之中而無有乎墻墉之限豶牙¶
童梏之道終必長奔&KR0033;&KR0481;而無以維縶之矣今𫠦¶
以分立土目者是墻墉之限豶牙童梏之道也然¶
分立土目而終無連屬綱維於其間是畜麋鹿於¶
<pb:KR4e0157_SBCK_009-33b>¶
苑囿而無守視之人以時守其墻墉禁其群觸終¶
将踰垣逺逝而不知踐禾稼决藩籬而莫之省矣¶
今𫠦以特設流官者是守視苑囿之人也議既僉¶
同臣猶以為土夷之心未必盡得而窮山僻壤或¶
有隠情也則亦安能保其必行乎則又備歷田州¶
思恩之境按行其村落而輕理其城堡因而以其¶
𫠦以䖏之之道詢諸其目長率皆以為善又以詢¶
諸其父老子弟又皆以為善又以詢諸其頑鈍無¶
耻厮役下賤之徒則又亦皆以為善然後信其可¶
<pb:KR4e0157_SBCK_009-34a>¶
以乆行而庶或幸免於他日之戮也矣夫然後敢¶
具本以請亦恃　聖明在上洞見萬里而無㣲不¶
燭故臣得以信其愚忠不復有𫠦顧忌然猶反覆¶
其辭而更互其&KR0003;者非敢有虞於陛下不能亮臣¶
之愚良以今之士人率多執巳見而倡臆&KR0003;亦足¶
以摇衆心而僨成亊故臣不避頰舌之騰者亦欲¶
因是以暁之也煩瀆　聖聽臣不勝戰慄惶懼之¶
至縁係䖏置平復地方以圖乆安長治亊理未敢¶
擅便為此開坐具本請　㫖　計開¶
<pb:KR4e0157_SBCK_009-34b>¶
　一特設流官知府以制土官之勢臣等議得思¶
　田初服　朝廷威徳方新今雖仍設土官數年¶
　之間决知可無反側之慮但十餘年後其衆日¶
　聚其力日強則其志日廣亦将漸有縱肆并兼¶
　之患故必特設流官知府以節制之其御之之¶
　道則雖不治以中土之經界而納其&KR0010;辦租稅¶
　之入使之知有𫠦歸効雖不蒞以中土之等威¶
　而操其襲授調𤼵之權使之知有𫠦統攝雖不¶
　繩以中土之禮敎而制其朝㑹貢獻之期使之¶
<pb:KR4e0157_SBCK_009-35a>¶
　知有𫠦尊奉雖不嚴以中土之法禁而申其寃¶
　抑不平之鳴使之知有𫠦赴訴因其&KR0010;時伏臘¶
　之請慶賀叅謁之來而宣其間隔之情通其上¶
　下之義矜其不能敎其不逮寓警戒於温恤之¶
　中消倔強於㴠濡之内使之日馴月習忽不自¶
　知其為善良之歸盖含洪坦易以順其俗而委¶
　曲調停以制其亂此今日知府之設𫠦以異於¶
　昔日之流官而為乆安長治之䇿也臣等看得¶
　田州故地寛衍平曠堪以建設流官衙門但其¶
<pb:KR4e0157_SBCK_009-35b>¶
　衝射㓙惡居民弗寜今擬因其城垣畧加改創¶
　修理備立應設衙門地僻事簡官不必備環府¶
　之田二甲皆以屬之府官府官既無民事案牘¶
　之擾終&KR0010;可以專力於農爲之闢其荒蕪備其¶
　旱潦通其溝洫丁力不足則聼其募人耕種官¶
　給牛具種子&KR0010;收其入三分之一以廪官吏而¶
　其餘以食佃人城之内外漸置佃人廬舎而&KR0010;¶
　益増募招徠以充實之田州舊有商課仍許設¶
　於河下薄取其稅以資𥙊祀賔旅柴薪馬夫之¶
<pb:KR4e0157_SBCK_009-36a>¶
　給凡流官之𫠦湏者一不以及於土夷如此則¶
　雖草創之地而三四年後亦可以漸爲富庶之¶
　鄉若其經營之始則且湏仰給於南寧府庫逮¶
　其城郭府治完備事體大定然後總㑹其土夷¶
　之𫠦輸公田之𫠦入商稅之𫠦積毎&KR0010;若干而¶
　官吏之𫠦需者毎&KR0010;若干斟酌通融立爲經乆¶
　之計又必上同之制用者務從寛假無太苛削¶
　官吏其土者得以優&KR0073;展布無&KR0560;促牽制之繁¶
　此又體悉逺臣綏柔荒服之道也至於思恩舊¶
<pb:KR4e0157_SBCK_009-36b>¶
　巳設有流官但因開圖立里繩以郡縣之法是¶
　以其民遂亂今宜照舊仍設流官知府聴其土¶
　目各以土俗自治而其連屬制御之道悉如臣¶
　等前之𫠦議庶可經乆無患均乞　聖明裁䖏¶
　一仍立土官知州以順土夷之情臣等議得岑¶
　氏世有田州其繫戀之私恩乆結於人心今岑¶
　猛雖誅各夷無賢愚老少莫不悲愴懐思願得¶
　復立其後故蘇受之變翕然蠭起不約而同自¶
　官府論之則皆以為苗頑逆命之徒在各夷言¶
<pb:KR4e0157_SBCK_009-37a>¶
　之則皆自以爲嬰臼存孤之義故自兵興以來¶
　逺近軍民徃徃亦有哀憐其志而反不直官府¶
　之爲者况各夷告稱其先世岑伯顔者嘗欽奉¶
　太祖髙皇帝勑㫖岑黄二姓五百年忠孝之家¶
　禮部好生㸔他着江夏侯護送岑伯顔爲田州¶
　府土官知府職事傳授子孫代代相&KR0071;承襲欽¶
　此欽遵其後如岑永通岑祥岑紹岑鑑岑鏞岑¶
　漙皆嘗著征討之績有保障之功猛之暴虐騷¶
　縦罪雖可戮而徃&KR0010;姚源之役近年劉召之勦¶
<pb:KR4e0157_SBCK_009-37b>¶
　亦皆間關奔走勤勞在人各夷告稱官兵未進¶
　之先猛尚遣人奉　表朝賀貢献又遣人賫本¶
　赴　京控訴官兵将進之時猛遂率衆逺遯未¶
　嘗敢有抗拒以此言之其無反叛之謀踪跡頗¶
　明今&KR0082;仍設土官以順各夷之情而着非岑氏¶
　之後彼亦終有未服故今日土官之立必湏岑¶
　氏子孫而後可臣等㸔得田州府城之外西北¶
　一隅地形平坦堪以居民議以其地降爲田州¶
　而於舊屬四十八甲之内割其八甲以屬之聼¶
<pb:KR4e0157_SBCK_009-38a>¶
　以其土俗自治立岑猛之子一人始授以署州¶
　事吏目三年之後地方寜靖効有勤勞則授以¶
　判官六年之後地方寜靖効有勤勞則授以為¶
　同知九年之後地方寜靖効有勤勞則授以為¶
　知州使承岑氏之祀而𨽻之流官知府其制御¶
　之道則悉如臣等前之𫠦議如此則　朝廷於¶
　討猛之罪記猛之勞追録其先世之忠俯順其¶
　下民之望者兼得之矣昔文武之政罪人不孥¶
　興㓕&KR0071;絶而天下之民歸心逺近蠻夷見　朝¶
<pb:KR4e0157_SBCK_009-38b>¶
　廷之𫠦以䖏岑氏者若此莫不曰猛肆其惡而¶
　舉兵加誅法之正也明其非叛而不及其孥仁¶
　之至也録其先忠而不絶其祀徳之厚也不利¶
　其上而復與其民義之盡也矜其𡨕頑而曲加¶
　生全恩之極也即此一舉而四方之土官莫不¶
　畏威懐徳心悅誠服信義昭布而蠻夷自此大¶
　定矣此今日知州之設𫠦以異於昔日之土官¶
　而為乆安長治之䇿也臣等又看得岑猛之子¶
　存者二人其長者為岑&KR0022;佐其㓜者為岑&KR0022;相¶
<pb:KR4e0157_SBCK_009-39a>¶
　&KR0022;佐自㓜出&KR0071;武靖州為知州前者徒以誅猛¶
　之故有司奏請安置於漳州然彼實無可革之¶
　罪今日田州之立無有宜於&KR0022;佐者但武靖當¶
　徭賊之衝而&KR0022;佐素得其民心其才足能制御¶
　邇者武靖之民以盗賊焻熾州民無主之故徃¶
　徃來告願得復還&KR0022;佐為知州以保障地方臣¶
　等方欲為之上請如欲更一人諸夷未必肯服¶
　莫若仍以&KR0022;佐歸之武靖而立&KR0022;相於田州用¶
　其強立有能者於折衝捍禦之𫠦而存其㓜弱¶
<pb:KR4e0157_SBCK_009-39b>¶
　未立者於安守宗祀之區庶為兩得其宜至於¶
　思恩則岑濬之後已絶自不必復有土官之設¶
　矣均乞　聖明裁䖏¶
　一分設土官廵檢以散各夷之黨臣等議得土¶
　官知州既立若仍以各土目之兵盡屬於知州¶
　則其𫝑并力衆驕恣易生數年之後必有報讐¶
　復怨吞弱暴寡之事則土官之患猶如故也且¶
　土目既屬於上官而操其生殺予奪之權則彼¶
　但惟土官之是從寜復知有流官知府者則流¶
<pb:KR4e0157_SBCK_009-40a>¶
　官知府雖欲行其控御節制之道施其綏懐撫¶
　恤之仁亦無因而與各土目者相接矣故臣等¶
　議以舊屬八甲割以立州之外其餘四十甲者¶
　毎三甲或二甲立以為一廵檢司而屬之流官¶
　知府毎司立土廵檢一員以土目之素為衆𫠦¶
　信服者為之而聽其各以土俗自治其始授以¶
　署廵檢司事土目三年之後而地方寧靖効有¶
　勤勞則授以冠𢃄六年之後而地方寜靖効有¶
　勤勞則授以為土廵檢其糧稅之入則徑納於¶
<pb:KR4e0157_SBCK_009-40b>¶
　流官知府而不必轉輸於州之土官以省其費¶
　其軍馬之出亦徑調於流官知府而不必轉𤼵¶
　於州之土官以重其勞其官職土地各得以𫝊¶
　諸子孫則人人知自愛惜而不敢輕犯法其襲¶
　授予奪皆必經由於知府則人人知𫠦依附而¶
　不敢輙携貳𫝑分難合息朋奸濟虐之謀地小¶
　易制絶恃衆䟦扈之患如此則土官既無羽翼¶
　爪牙之助而不敢縦肆於為惡土目各有土地¶
　人民之保而不敢黨比以為亂此今日廵檢之¶
<pb:KR4e0157_SBCK_009-41a>¶
　設𫠦以異於昔日之土目而為乆安長治之䇿¶
　也至於思恩事體悉與田州無異亦宜割其目¶
　甲分立以為土廵檢司聼其以土俗自治而屬¶
　之流官知府其辦納兵糧與連屬制御之道一¶
　如田州則流官之設既不失　朝廷之舊廵司¶
　之立又足以散土夷之黨而土俗之治復可以¶
　順逺人之情一舉而兩得矣均乞　聖明裁䖏¶
　一田州既改流官亦宜更其府名初岑猛之将¶
　變忽有石自田州江心浮出傾卧岸側其時民¶
<pb:KR4e0157_SBCK_009-41b>¶
　間有田石傾田州兵田石平田州寜之謡猛甚¶
　惡之禁人勿言宻起百餘人夜平其石旦即復¶
　傾如是者屢屢已而果有兵變今年二月盧蘇¶
　等既有投順歸視其石則已平矣皆共喜異傳¶
　以為祥臣至田州親視其石聞土人之言如此¶
　民間多取田寧二字私擬其名臣等欲乞　朝¶
　廷遂以此意命之雖非大義𫠦關亦足以新耳¶
　目而定人心之一端也其該府𫠦設官員臣等¶
　擬於知府之外佐貳則同知&KR0137;通判一員首領¶
<pb:KR4e0157_SBCK_009-42a>¶
　則經歷知事各一員吏胥畧具而已今見在者¶
　已有通判張華知事林光甫照磨李世亨其知¶
　府亦已選有一員陳能然至今尚未到任臣嘗¶
　訪詢其故咸謂陳能原奉　朝㫖陞廣西布政¶
　司右叅政管田州府事又賜之　勑㫖以重其¶
　權吏部奏有　欽依令其先赴該司到任然後¶
　徃蒞田州該司左布政嚴紘謂其既掌府事即¶
　係屬官不得於該司到任陳能遂竟還原籍至¶
　今亦不復來𠫵照嚴紘妄自尊大但知立上司¶
<pb:KR4e0157_SBCK_009-42b>¶
　之體勢而輙敢慢視　𠡠旨蔑廢部移固巳深¶
　爲可罪陳能則&KR0310;狹使氣徒欲申一已之小憤¶
　而遂爾委　朝命於草萊棄職任如敝屣使爲¶
　人臣者而皆若是則地方之責焉𫠦&KR0009;託而¶
　朝廷威令何以復行乎臣等𫠦訪如此但未委¶
　虚的乞將二人通行提究重加懲戒以警將來¶
　臣觀陳能氣性悻悻若此亦非可使以綏柔新¶
　附之民者看得廣東化州知州林寛舊任南康¶
　通判翦緝安義諸賊甚得調理且其才識通敏¶
<pb:KR4e0157_SBCK_009-43a>¶
　幹辦勤勵臣時廵撫江西深知其有可用近因¶
　田州改建府治&KR0113;復城垣地方無官可任巳經¶
　行文委令經理其事即若陞以該府同知而使¶
　之乆於其職其所建立必有可觀迨其累有成¶
　績逐擢以為知府使終身其地彼亦欣然過望¶
　必且樂為不倦為益地方决知不少矣大抵田¶
　州之亂起於搜剔太甚今其歸附皆出誠心原¶
　非以兵力強取而得者故不必過為振厲駕抑¶
　急其機防反足生變但與之休飬生息畧施控¶
<pb:KR4e0157_SBCK_009-43b>¶
　御其間可矣夫走狗逐兎而捕䑕以狸人之才¶
　器各有所宜也伏乞　聖明乗擇¶
　一思恩府設立流官亦宜如田州之數其知府¶
　一員呉期英見在但巳屢有奔迯之辱難以復¶
　臨其下然未有可去之罪且宜改用於他所姑¶
　使之自効可矣㸔得柳州府同知桂鏊督餉賔¶
　州思恩之人聞其行事頗知信向近以&KR0113;復思¶
　恩府治委之經理其所謀猷雖未見有大過於¶
　人然皆平實詳審不為浮&KR0346;似於思恩之人為¶
<pb:KR4e0157_SBCK_009-44a>¶
　宜苟未能灼知超然卓異之才舉而用之以一¶
　新政化則得如鏊者器而使之姑且修弊補鏬¶
　休勞息困以與乆疲之民相安於無事當亦能¶
　有𫠦濟也乞　勑吏部再加裁酌而改用之¶
　一田州各甲今擬分設為九土廵檢司其思恩¶
　各城頭今擬分設為九土廵檢司各立土目之¶
　素為衆𫠦信服者管之其連屬之制陞授之差¶
　俱巳備有前議但各甲城頭既巳分析若無人¶
　管理復恐或生弊端臣等遵照　𠡠諭便宜事¶
<pb:KR4e0157_SBCK_009-44b>¶
　理巳先行牌仰各頭目暫且各照分掌管辦納¶
　兵糧&KR0049;奏請　命下然後欽遵施行¶
　一田州凌時甲完冠砦陶甲腮水源坤官位甲¶
　舊朔勒甲兼州子半甲共四甲半擬立為凌時¶
　土廵檢司擬以土目龍寄管之縁龍寄先来投¶
　順故分甲比衆獨多¶
　一田州砦馬甲畧羅愽温甲共三甲擬立為砦¶
　馬土廵檢司擬以土目盧蘇管之¶
　一田州大田子甲那𢃄甲錦飬甲共三甲擬立¶
<pb:KR4e0157_SBCK_009-45a>¶
　為大田土廵檢司擬以土目黄富管之¶
　一田州萬洞甲周甲共二甲擬立為萬洞土廵¶
　檢司擬以土目陸豹管之¶
　一田州陽院右鄧甲控講水冊槐並畔甲共二¶
　甲擬立為陽院土廵檢司擬以土目林盛管之¶
　一田州思&KR0048;那召甲舎甲共二甲擬立為思&KR0048;¶
　土廵檢司擬以土目胡喜管之¶
　一田州累彩甲子軒憂甲篤忻下甲共三甲擬¶
　立為累彩土廵檢司擬以土目盧鳯管之¶
<pb:KR4e0157_SBCK_009-45b>¶
　一田州怕何甲速甲共二甲擬為怕何土廵檢¶
　司擬以土目羅玉管之¶
　一田州武龍甲里定甲共二甲擬立為武龍廵¶
　檢司擬以土目黄笋管之¶
　一田州拱甲白石甲共二甲擬立為栱甲土廵¶
　檢司擬以土目邢相管之¶
　一田州床甲砦例甲共二甲擬立為床甲土廵¶
　檢司擬以土目盧保管之¶
　一田州婪鳯甲工尭降甲共二甲擬立為婪鳯¶
<pb:KR4e0157_SBCK_009-46a>¶
　土廵檢司擬以土目黄陳管之¶
　一田州下隆甲周甲共二甲擬立為下隆土廵¶
　檢司擬以土目黄對管之¶
　一田州縣甲環甫蛙可甲共二甲擬立為縣甲¶
　土廵檢司擬以土目羅寛管之¶
　一田州篆甲煉甲共二甲擬立為篆甲土廵檢¶
　司擬以土目王莱管之¶
　一田州砦桑甲義寧江那半甲共一甲半擬立¶
　為砦桑土廵檢司擬以土目戴徳管之¶
<pb:KR4e0157_SBCK_009-46b>¶
　一田州思㓜東平夫棒甲盡甲子半甲共一甲¶
　半擬立為思㓜土廵檢司擬以土目楊趙管之¶
　一田州侯周怕豐甲一甲擬立為侯周土廵檢¶
　司擬以土目戴慶管之¶
　一思恩興隆七城頭兼都陽十城頭擬立為土¶
　廵檢司擬以土目韋貴管之縁韋貴先來向官¶
　故授地比衆獨多¶
　一思恩白山七城頭兼丹良十城頭擬立為白¶
　山土廵檢司擬以土目王受管之¶
<pb:KR4e0157_SBCK_009-47a>¶
　一思恩定羅十二城頭擬立為定羅土廵檢司¶
　擬以土目徐五管之¶
　一思恩安定六城頭擬立為安定土廵檢司擬¶
　以土目潘良管之¶
　一思恩古零通感那學下半四堡四城頭擬立¶
　為古零土廵檢司擬以土目覃益管之¶
　一思恩舊城十一城頭擬立舊城土廵檢司擬¶
　以土目黃石管之¶
　一思恩那馬十六城頭擬立為那馬土廵檢司¶
<pb:KR4e0157_SBCK_009-47b>¶
　擬以土目蘇關管之¶
　一思恩下旺一城頭擬立為下旺土廵檢司擬¶
　以土目韋文明管之¶
　一思恩都陽中團一城頭擬立為都陽土廵檢¶
　司擬以土目王留管之¶
　右各目之内惟田州之龍寄思恩之韋貴徐五¶
　事體於各目不同而韋貴又與徐五龍&KR0009;稍異¶
　盖韋貴於事變之始即來投順官府又嘗効有¶
　勤勞宜不待三年而即與之以實授土廵檢以¶
<pb:KR4e0157_SBCK_009-48a>¶
　旌其功徐五亦隨韋貴投順而効勞不及龍&KR0009;¶
　雖無功勞而投順在一年之前二人者宜次韋¶
　貴不待三年而即與之以冠𢃄三年而即與之¶
　以實授土廵檢如此則功罪之大小投順之先¶
　後皆有差等而勸懲之道著矣或又以盧蘇王¶
　受不當與各土目並立者臣等又以為不然方¶
　其率衆為亂則蘇受者固𫠦謂罪之魁矣及其¶
　率衆來降則蘇受者又𫠦謂功之首也况二府¶
　目民又皆素服二人今若立各土目而二人不¶
<pb:KR4e0157_SBCK_009-48b>¶
　與非但二人者未能帖然於衆目之下衆目固¶
　亦未敢安然而䖏其上非所以為定亂息爭之¶
　道也故臣等仍議以盧蘇王受為衆目之首庶¶
　㡬事體穏帖而人心允服矣¶
　一田州思恩各官目人等見監家屬男婦初擬¶
　解京今各目人等既已投順則其家屬男婦相¶
　應給還領養均乞　聖明裁允¶
　一田州新服用夏變夷宜有學校但瘡痍逃&KR0481;¶
　之餘尚無受&KR1185;之民焉有入學之士况齋膳廪¶
<pb:KR4e0157_SBCK_009-49a>¶
　餼俱無𫠦出即欲建學亦為徒勞然風化之原¶
　終不可緩臣等議欲於附近府州縣學教官之¶
　内令提學官選委一員暫領田州學事聼各學¶
　生徒之願改田州府學及各䖏儒生之願來田¶
　州附籍入學者皆令&KR0009;名其間𫠦委教官時至¶
　其地相與講肄㳺息或於民間興起孝弟&KR0137;倡¶
　逺近舉行鄉約隨事開引漸為之兆俟休養生¶
　息一二年後流移盡歸商旅奏集民居已覺既¶
　庶財力漸有可為則如學校及隂陽醫學之𩔗¶
<pb:KR4e0157_SBCK_009-49b>¶
　典制之𫠦宜備者皆聼該府官以次舉行上請¶
　然後為之設官定制如此則施為有漸而民不¶
　知擾似亦招徠塡實之道鼔舞作新之機也均¶
　乞　聖明裁䖏¶
　一思田去梧州水陸一月之程軍門隔逺難於¶
　控馭調度兼之府治雖立而規制未成流官雖¶
　設而職守未定且瘡痍未復人心憂惶湏得重¶
　巨撫理臣等巳經具　題乞将右布政林富量¶
　陞憲職存留舊任副總兵張祐使之更迭徃來¶
<pb:KR4e0157_SBCK_009-50a>¶
　於二府地方綏緝經理仍乞　賜以便宜　勑¶
　書将南寧賔州等府衛州縣及東蘭南丹泗城¶
　那地都康向武等土官衙門俱聼林富等節制¶
　臣等𫠦議地方經乆事宜&KR0049;奏請　命下之日¶
　悉以委之林富等使之欽遵以次施行庶㡬事¶
　無&KR0549;墮而功可責成矣¶
<pb:KR4e0157_SBCK_009-50b>¶
#+PROPERTY: JUAN 9
#+PROPERTY: FILE SB04n0437-026王文成公全書文錄續編-卷第二十六.
<pb:KR4e0157_SBCK_009-1a>¶
王文成公全書卷之二十六¶
　　　續編(一)¶
　　徳洪葺　師文錄始刻于姑蘇再刻于越再¶
　　刻于天眞行諸四方久矣同志又以遺文見¶
　　&KR0009;俾續刻之洪念昔葺師錄同門巳病太繁¶
　　兹錄若可緩者旣而伏讀三四中多簡書墨¶
　　跡皆尋常應酬𤨏屑細務之言然而道理昭¶
　　察仁愛惻怛有物各付物之意此師無行不¶
　　與四時行而百物生言雖近而㫖實逺也且¶
<pb:KR4e0157_SBCK_009-1b>¶
　　師沒旣乆表儀日隔茍得一&KR0083;一墨如親面¶
　　覿况當今師學大眀四方學者徒喜領悟之¶
　　易而未䆒其躬踐之實或有離倫彞日用樂¶
　　懸虚妙頓以爲得者讀此&KR0014;無省然激𠂻此¶
　　吾師中行之證也而又奚以太繁爲病邪同¶
　　門唐子尭臣僉憲吾浙嘗謀刻未遂今年九¶
　　月虬峯謝君来按吾浙刻師全書檢𫠦未錄¶
　　盡刻之凡五卷題曰文錄續編師胤子王正¶
　　億嘗錄陽眀先生家乘凡三卷今更名世徳¶
<pb:KR4e0157_SBCK_009-2a>¶
　　紀并刻扵全書末卷云隆慶壬申一陽日徳¶
　　洪百拜識¶
　　大學問¶
(吾師接&KR0004;見之士必借學庸首章以指示聖學/之全功使知&KR0025;入之路師征思田将彂先授大)¶
(學問徳洪/受而錄之)¶
大學者昔儒以爲大人之學矣敢問大人之學何¶
以在扵眀眀徳乎陽眀子曰大人者以天地萬物¶
爲一體者也其視天下猶一家中國猶一人焉若¶
夫間形骸而分爾我者小人矣大人之䏻以天地¶
<pb:KR4e0157_SBCK_009-2b>¶
萬物爲一體也非意之也其心之仁本若是其與¶
天地萬物而爲一也豈惟大人雖小人之心亦莫¶
不然彼顧自小之耳是故見孺子之入井而必有¶
怵惕惻隱之心焉是其仁之與孺子而爲一體也¶
孺子猶同𩔖者也見鳥獸之哀鳴&KR3572;觫而必有不¶
&KR0216;之心焉是其仁之與鳥獸而爲一體也鳥獸猶¶
有知覺者也見草木之摧折而必有憫恤之心焉¶
是其仁之與草木而爲一體也草木猶有生意者¶
也見瓦石之毁壞而必有顧惜之心焉是其仁之¶
<pb:KR4e0157_SBCK_009-3a>¶
與瓦石而爲一體也是其一體之仁也雖小人之¶
心亦必有之是乃根扵天命之性而自然靈昭不¶
昧者也是故謂之眀徳小人之心旣巳分隔隘陋¶
矣而其一體之仁猶䏻不昧若此者是其未動扵¶
欲而未蔽扵私之時也及其動扵欲蔽扵私而利¶
害相攻忿怒相激則將𢦤物圯𩔖無𫠦不爲其甚¶
至有骨肉相殘者而一體之仁亡矣是故茍無私¶
欲之蔽則雖小人之心而其一體之仁猶大人也¶
一有私欲之蔽則雖大人之心而其分隔隘陋猶¶
<pb:KR4e0157_SBCK_009-3b>¶
小人矣故夫爲大人之學者亦惟去其私欲之蔽¶
以自眀其眀徳復其天地萬物一體之本然而巳¶
耳非&KR0014;扵本體之外而有𫠦增益之也曰然則何¶
以在親民乎曰眀眀徳者立其天地萬物一體之¶
體也親民者逹其天地萬物一體之用也故眀眀¶
徳必在扵親民而親民乃𫠦以眀其眀徳也是故¶
親吾之父以及人之父以及天下人之父而後吾¶
之仁實與吾之父人之父與天下人之父而爲一¶
體矣實與之爲一體而後孝之眀徳始眀矣親吾¶
<pb:KR4e0157_SBCK_009-4a>¶
之兄以及人之兄以及天下人之兄而後吾之仁¶
實與吾之兄人之兄與天下人之兄而爲一體矣¶
實與之爲一體而後弟之眀徳始眀矣君臣也夫¶
婦也朋友也以至扵山川&KR0017;神鳥獸草木也莫不¶
實有以親之以逹吾一體之仁然後吾之眀徳始¶
無不眀而眞䏻以天地萬物爲一體矣夫是之謂¶
眀眀徳扵天下是之謂家齊國治而天下平是之¶
謂盡性曰然則又烏在其爲止至善乎曰至善者¶
眀徳親民之極則也天命之性粹然至善其靈昭¶
<pb:KR4e0157_SBCK_009-4b>¶
不昧者此其至善之𤼵見是乃眀徳之本體而即¶
𫠦謂良知者也至善之𤼵見是而是焉非而非焉¶
䡖重厚薄隨感隨應變動不居而亦莫不自有天¶
然之中是乃民彞物則之極而不容少有議擬增¶
損扵其間也少有擬議增損扵其間則是私意小¶
智而非至善之謂矣自非愼獨之至惟精惟一者¶
其孰䏻與扵此乎後之人惟其不知至善之在吾¶
心而用其私智以揣摸測度扵其外以爲事事物¶
物各有㝎理也是以昧其是非之則支離決裂人¶
<pb:KR4e0157_SBCK_009-5a>¶
欲肆而天理亡眀徳親民之學遂大亂扵天下盖¶
昔之人固有欲眀其眀徳者矣然惟不知止扵至¶
善而騖其私心扵過髙是以失之虚罔空寂而無¶
有乎家國天下之施則二氏之流是矣固有欲親¶
其民者矣然惟不知止扵至善而溺其私心扵卑¶
𤨏是以失之權謀智術而無有乎仁愛惻怛之誠¶
則五伯功利之徒是矣是皆不知止扵至善之過¶
也故止至善之扵眀徳親民也猶之規矩之扵方¶
圓也尺度之扵長短也權衡之扵輕重也故方圓¶
<pb:KR4e0157_SBCK_009-5b>¶
而不止扵規矩爽其則矣長短而不止扵尺度乖¶
其劑矣輕重而不止扵權衡失其凖矣眀眀徳親¶
民而不止扵至善亡其本矣故止扵至善以親民¶
而眀其眀徳是之謂大人之學¶
曰知止而后有㝎㝎而后&KR0014;静静而后䏻安安而¶
后&KR0014;慮慮而后䏻得其說何也曰人惟不知至善¶
之在吾心而求之扵其外以爲事事物物皆有㝎¶
理也而求至善扵事事物物之中是以支離決裂¶
錯雜紛紜而莫知有一㝎之向今焉旣知至善之¶
<pb:KR4e0157_SBCK_009-6a>¶
在吾心而不假扵外求則志有㝎向而無支離決¶
裂錯雜紛紜之患矣無支離決裂錯雜紛紜之患¶
則心不妄動而䏻静矣心不妄動而䏻静則其日¶
用之間&KR0025;容閒暇而䏻安矣䏻安則凡一念之彂¶
一事之感其爲至善乎其非至善乎吾心之良知¶
自有以詳審精察之而䏻慮矣&KR0014;慮則擇之無不¶
精處之無不當而至善扵是乎可得矣¶
曰物有本末先儒以眀徳爲本新民爲末兩物而¶
内外相對也事有終始先儒以知止爲始䏻得爲¶
<pb:KR4e0157_SBCK_009-6b>¶
終一事而首尾相因也如子之說以新民爲親民¶
則本末之說亦有𫠦未然歟曰終始之說大畧是¶
矣即以新民爲親民而曰眀徳爲本親民爲末其¶
說亦未爲不可但不當分本末爲兩物耳夫木之¶
榦謂之本木之梢謂之末惟其一物也是以謂之¶
本末若曰兩物則旣爲兩物矣又何可以言本末¶
乎新民之意旣與親民不同則眀徳之功自與新¶
民爲二若知眀眀徳以親其民而親民以眀其眀¶
徳則民徳親民焉可析而爲兩乎先儒之說是盖¶
<pb:KR4e0157_SBCK_009-7a>¶
不知眀徳親民之本爲一事而認以爲兩事是以¶
雖知本末之當爲一物而亦不得不分爲兩物也¶
曰古之欲眀眀徳扵天下者以至扵先修其身以¶
吾子眀徳親民之&KR0003;通之亦既可得而知矣敢問¶
欲修其身以至扵致知在格物其工夫次第又何¶
如其用力歟曰此正詳言眀徳親民止至善之功¶
也盖身心意知物者是其工夫𫠦用之條理雖亦¶
各有其𫠦而其實只是一物格致誠正修者是其¶
條理𫠦用之工夫雖亦皆有其名而其實只是一¶
<pb:KR4e0157_SBCK_009-7b>¶
事何謂身心之形體運用之謂也何謂心身之靈¶
眀主宰之謂也何謂修身爲善而去惡之謂也吾¶
身自䏻爲善而去惡乎必其靈眀主宰者欲爲善¶
而去惡然後其形體運用者始䏻爲善而去惡也¶
故欲修其身者必在扵先正其心也然心之本體¶
則性也性無不善則心之本體本無不正也何&KR0025;¶
而用其正之之功乎盖心之本體本無不正自其¶
意念𤼵動而後有不正故欲正其心者必就其意¶
念之𫠦𤼵而正之凡其𤼵一念而善也好之眞如¶
<pb:KR4e0157_SBCK_009-8a>¶
好好色𤼵一念而悪也悪之眞如悪悪臭則意無¶
不誠而心可正矣然意之𫠦𤼵有善有悪不有以¶
眀其善悪之分亦將眞妄錯雜雖欲誠之不可得¶
而誠矣故欲誠其意者必在扵致知焉致者至也¶
如云䘮致乎哀之致易言知至至之知至者知也¶
至之者致也致知云者非若後儒𫠦謂充廣其知¶
識之謂也致吾心之良知焉耳良知者孟子𫠦謂¶
是非之心人皆有之者也是非之心不待慮而知¶
不待學而&KR0014;是故謂之良知是乃天命之性吾心¶
<pb:KR4e0157_SBCK_009-8b>¶
之本體自然靈昭眀覺者也凡意念之𤼵吾心之¶
良知無有不自知者其善歟惟吾心之良知自知¶
之其不善歟亦惟吾心之良知自知之是皆無𫠦¶
與扵他人者也故雖小人之爲不善旣巳無𫠦不¶
至然其見君子則必&KR0773;然揜其不善而著其善者¶
是亦可以見其良知之有不容扵自昧者也今欲¶
别善悪以誠其意惟在致其良知之𫠦知焉爾何¶
則意念之𤼵吾心之良知旣知其爲善矣使其不¶
䏻誠有以好之而復背而去之則是以善爲悪而¶
<pb:KR4e0157_SBCK_009-9a>¶
自昧其知善之良知矣意念之𫠦𤼵吾之良知旣¶
知其爲不善矣使其不䏻誠有以惡之而復蹈而¶
爲之則是以惡爲善而自昧其知惡之良知矣若¶
是則雖曰知之猶不知也意其可得而誠乎今扵¶
良知𫠦知之善惡者無不誠好而誠惡之則不自¶
欺其良知而意可誠也已然欲致其良知亦豈影¶
響恍惚而懸空無實之謂乎是必實有其事矣故¶
致知必在扵格物物者事也凡意之𫠦𤼵必有其¶
事意𫠦在之事謂之物格者正也正其不正以歸¶
<pb:KR4e0157_SBCK_009-9b>¶
扵正之謂也正其不正者去惡之謂也歸扵正者¶
爲善之謂也夫是之謂格書言格于上下格于文¶
祖格其非心格物之格實兼其義也良知𫠦知之¶
善雖誠欲好之矣茍不即其意之𫠦在之物而實¶
有以爲之則是物有未格而好之之意猶爲未誠¶
也良知𫠦知之惡雖誠欲惡之矣苟不即其意之¶
𫠦在之物而實有以去之則是物有未格而惡之¶
之意猶爲未誠也今焉扵其良知𫠦知之善者即¶
其意之𫠦在之物而實爲之無有乎不盡扵其良¶
<pb:KR4e0157_SBCK_009-10a>¶
知𫠦知之惡者即其意之𫠦在之物而實去之無¶
有乎不盡然後物無不格而吾良知之𫠦知者無¶
有𧇊缺障蔽而得以極其至矣夫然後吾心快然¶
無復餘憾而自謙矣夫然後意之𫠦𤼵者始無自¶
欺而可以謂之誠矣故曰物格而后知至知至而¶
后意誠意誠而后心正心正而后身修盖其功夫¶
條理雖有先後次序之可言而其體之惟一實無¶
先後次序之可分其條理功夫雖無先後次序之¶
可分而其用之惟精固有纎毫不可得而缺焉者¶
<pb:KR4e0157_SBCK_009-10b>¶
此格致誠正之說𫠦以闡堯舜之正傳而爲孔氏¶
之心印也¶
(徳洪曰大學問者師門之敎典也學者&KR0004;及門/必先以此意授使人聞言之下即得此心之知)¶
(無出扵民彝物則之中致知之功不外乎修齊/治平之内學者果䏻實地用功一畨聴受一畨)¶
(親切師常曰吾此意思有&KR0014;直下承常只此修/爲直造聖域𠫵之經典無不脗合不必求之多)¶
(聞多識之中也門人有請錄成書者曰此湏諸/君口口相傳若筆之扵書使人作一文字㸔過)¶
(無益矣嘉靖丁亥八月師起征思田將𤼵門人/復請師許之錄旣就以書貽洪曰大學或問數)¶
(條非不願共學之士盡聞斯義顧恐藉㓂兵而/賫盗糧是以未欲輕出盖當時尚有持異說以)¶
(混正學者師故云然師既沒音容日逺吾黨各/以已見立說學者稍見本體即好爲徑超頓悟)¶
<pb:KR4e0157_SBCK_009-11a>¶
(之說無復有省身克巳之功謂一見本體超聖/可以跂足視師門誠意格物爲善去惡之㫖皆)¶
(相鄙以爲第一義簡畧事爲言行無顧甚者蕩/滅禮教猶自以爲得聖門之最上乘噫亦巳過)¶
(矣自便&KR0563;約而不知已淪入佛氏𡨜滅之敎莫/之覺也古人立言不過爲學者示下學之功而)¶
(上逹之機待人自悟而有得言語知解非𫠦及/也大學之教自孟氏而後不得其傳者㡬千年)¶
(矣頼良知之眀千載一日復大明扵今日兹未/及一傳而紛錯若此又何望扵後世耶是篇鄒)¶
(子謙之嘗附刻扵大學古本兹收錄續編之首/使學者開卷讀之思吾師之敎平易切實而聖)¶
(智神化之機固巳躍然不必更爲/别&KR0003;匪徒惑人秪以自誤無益也)¶
　　教條示龍塲諸生¶
諸生相&KR0025;扵此甚盛恐無&KR0014;爲助也以四事相規¶
<pb:KR4e0157_SBCK_009-11b>¶
&KR0147;以荅諸生之意一曰立志二曰勤學三曰改過¶
四曰責善其愼聽母忽¶
　　立志¶
志不立天下無可成之事雖百工技藝未有不本¶
扵志者今學者曠廢隳惰玩&KR0010;愒時而百無𫠦成¶
皆由扵志之未立耳故立志而聖則聖矣立志而¶
賢則賢矣志不立如無舵之舟無衘之馬漂蕩奔¶
逸終亦何𫠦底乎昔人有言使爲善而父母怒之¶
兄弟怨之宗族鄊黨賤惡之如此而不爲善可也¶
<pb:KR4e0157_SBCK_009-12a>¶
爲善則父母愛之兄弟恱之宗族鄊黨敬信之何¶
苦而不爲善爲君子使爲惡而父母愛之兄弟恱¶
之宗族鄊黨敬信之如此而爲惡可也爲惡則父¶
母怒之兄弟怨之宗族鄊黨賤惡之何苦而必爲¶
惡爲小人諸生念此亦可以知𫠦立志矣¶
　　勤學¶
巳立志爲君子自當&KR0025;事扵學凡學之不勤必其¶
志之尚未篤也&KR0025;吾逰者不以聰慧警捷爲髙而¶
以勤確謙抑爲上諸生試觀儕軰之中苟有虚而¶
<pb:KR4e0157_SBCK_009-12b>¶
爲盈無而爲有諱已之不&KR0014;忌人之有善自矜自¶
是大言欺人者使其人資禀雖甚超邁儕軰之中¶
有弗疾惡之者乎有弗鄙賤之者乎彼固將以欺¶
人人果遂爲𫠦欺有弗竊笑之者乎茍有謙黙自¶
持無&KR0014;自處篤志力行勤學好問&KR0091;人之善而咎¶
已之失&KR0025;人之長而眀巳之短忠信樂易表裏一¶
致者使其人資禀雖甚魯鈍儕軰之中有弗&KR0091;慕¶
之者乎彼固以無䏻自處而不求上人人果遂以¶
彼爲無&KR0014;有弗敬尚之者乎諸生觀此亦可以知¶
<pb:KR4e0157_SBCK_009-13a>¶
𫠦&KR0025;事扵學矣¶
　　改過¶
夫過者自大賢𫠦不免然不害其卒爲大賢者爲¶
其䏻改也故不貴扵無過而貴扵&KR0014;改過諸生自¶
思平日亦有缺扵廉恥忠信之行者乎亦有薄扵¶
孝友之道䧟扵狡詐偷刻之習者乎諸生殆不至¶
於此不𦍒或有之皆其不知而誤蹈素無師友之¶
講習規飭也諸生試内省萬一有近扵是者固亦¶
不可以不痛自悔咎然亦不當以此自歉遂餒扵¶
<pb:KR4e0157_SBCK_009-13b>¶
改過&KR0025;善之心但䏻一旦脫然洗滌舊染雖昔爲¶
㓂盗今日不害爲君子矣若曰吾昔已如此今雖¶
改過而&KR0025;善將人不信我且無贖扵前過反懐羞¶
澁凝沮而甘心扵汙濁終焉則吾亦絶望爾矣¶
　　責善¶
責善朋友之道然湏忠告而善道之悉其忠愛致¶
其婉曲使彼聞之而可&KR0025;繹之而可改有𫠦感而¶
無𫠦怒乃爲善耳若先暴白其過惡痛毁極詆使¶
無𫠦容彼將𤼵其愧恥憤恨之心雖欲降以相&KR0025;¶
<pb:KR4e0157_SBCK_009-14a>¶
而𫝑有𫠦不䏻是激之而使爲惡矣故凡訐人之¶
短攻彂人之隂私以沽直者皆不可以言責善雖¶
然我以是而施扵人不可也人以是而加諸我凡¶
攻我之失者皆我師也安可以不樂受而心感之¶
乎某扵道未有𫠦得其學鹵莽耳謬爲諸生相&KR0025;¶
扵此每終夜以思惡且未免况扵過乎人謂事師¶
無犯無隱而遂謂師無可諌非也諌師之道直不¶
至扵犯而婉不至扵隱耳使吾而是也因得以眀¶
其是吾而非也因得以去其非盖斆學相長也諸¶
<pb:KR4e0157_SBCK_009-14b>¶
生責善當自吾始¶
　　五經億說十三條¶
(師居龍塲學得𫠦悟證諸五經覺先儒訓釋未/盡乃遀𫠦記億爲之䟽觧閱十有九月五經畧)¶
(遍命曰億說旣後自覺學益精工夫益簡易故/不復出以示人洪嘗乘間以請師笑曰付秦火)¶
(久矣洪請問師曰只致良知雖千經萬典異端/曲學如執權衡天下輕重莫逃焉更不必支分)¶
(句折以知解接人也後執師䘮偶扵廢稿中得/此數條洪&KR0060;錄而讀之乃嘆曰吾師之學扵一)¶
(處融徹終日言之不離是/矣即此以例全經可知也)¶
元年春王正月○人君即位之一年必書元年元¶
者始也無始則無以爲終故書元年者正始也大¶
<pb:KR4e0157_SBCK_009-15a>¶
㢤乾元天之始也至㢤坤元地之始也成位乎其¶
中則有人元焉故天下之元在扵王一國之元在¶
扵君君之元在扵心元也者在天爲生物之仁而¶
在人則爲心心生而有者也&KR0154;爲爲君而始乎曰¶
心生而有者也未爲君而其用止扵一身旣爲君¶
而其用𨵿扵一國故元年者人君爲國之始也當¶
是時也羣臣百姓悉意眀目以觀維新之始則人¶
君者尤當洗心滌慮以爲維新之始故元年者人¶
君正心之始也曰前此可無正乎曰正也有未盡¶
<pb:KR4e0157_SBCK_009-15b>¶
焉此又其一始也改元年者人君改過&KR0118;善修身¶
立徳之始也端本澄源三綱五常之始也立政治¶
民休戚安危之始也嗚呼其可以不愼乎¶
元年者魯隱公之元年春者天之春王周王也王¶
次春示王者之上承天道也正月者周王之正月¶
周人以建子爲天統則夏正之十一月也夫子以¶
天下之諸侯不復知有周也扵是乎作春秋以尊¶
王室故書王正月以大一統也書王正月以大一¶
統不以王年而以魯年者春秋魯史而書王正月¶
<pb:KR4e0157_SBCK_009-16a>¶
斯𫠦以爲大一統也隱公未嘗即位也何以有元¶
年乎曰隱公即位矣不即位何以有元年夫子削¶
之不書欲使後人之求其實也曰隱公即位矣而¶
不書何也曰隱公以桓之㓜而攝焉其以攝告故¶
不即位也然而天下知隱公讓國之善而爭奪覬¶
覦者知𫠦愧矣曰以攝告則宜以攝書而不書何¶
也曰隱公兄也桓公弟也庻均以長隱公君也奚¶
攝焉然而天下知嫡庻長㓜之分而亂常失序者¶
知𫠦㝎也曰隱公君也非攝也則宜即位矣而不¶
<pb:KR4e0157_SBCK_009-16b>¶
即位焉何也曰諸侯之立國也承之先君而命之¶
天子隱無𫠦承命也然而天下知父子君臣之倫¶
而無父無君者知𫠦懼矣一不書即位而隱公讓¶
國之善見焉嫡庻長㓜之分眀焉父子君臣之倫¶
正焉善惡兼著而是非不相揜嗚呼此𫠦以爲化¶
工之妙也歟¶
鄭伯克叚于鄢○書鄭伯原殺叚者惟鄭伯也叚¶
以弟簒兄以臣伐君王法之𫠦必誅國人之𫠦共¶
討也而專罪鄭伯盖授之大邑而不爲之𫠦縦使¶
<pb:KR4e0157_SBCK_009-17a>¶
失道以至扵敗者伯之心也叚之惡旣巳暴著扵¶
天下春秋無𫠦庸誅矣書克原伯之心素視叚爲¶
㓂敵至是而始克之也叚居于京而書于鄢見鄭¶
伯之旣伐諸京而復伐諸䣕必殺之而後已也鄭¶
伯之扵叔叚始焉授之大邑而聴其収鄙若愛弟¶
之過而過於厚也旣其畔也王法𫠦不赦鄭伯雖¶
欲已焉若不容已矣天下之人皆以爲叚之惡在¶
𫠦必誅而鄭伯討之宜也是其迹之近似亦何以¶
異扵周公之誅管蔡故春秋特誅其意而書曰鄭¶
<pb:KR4e0157_SBCK_009-17b>¶
伯克叚于鄢辨似是之非以正人心而險譎無𫠦¶
容其奸矣¶
天地感而萬物化生實理流行也聖人感人心而¶
天下和平至誠𤼵見也皆𫠦謂貞也觀天地交感¶
之理聖人感人心之道不過扵一貞而萬物生天¶
下和平焉則天地萬物之情可見矣¶
&KR0106;𫠦以亨而無咎而必利扵貞者非恒之外復有¶
𫠦謂貞也久扵其道而巳貞即常久之道也天地¶
之道亦惟常久而不巳耳天地之道無不貞也利¶
<pb:KR4e0157_SBCK_009-18a>¶
有攸徃者常之道非𣻉而不通止而不動之謂也¶
是乃始而終終而復始循環無端周流而不巳者¶
也使其𣻉而不通止而不動是乃泥常之名而不¶
知常之實者也豈&KR0014;常久而不巳乎故利有攸徃¶
者示人以常道之用也以常道而行何𫠦徃而不¶
利無𫠦徃而不利乃𫠦以爲常久不巳之道也天¶
地之道一常久不巳而巳日月之𫠦以䏻晝而夜¶
夜而復晝而照臨不窮者一天道之常久而不巳¶
也四時之𫠦以能春而冬冬而復春而生運不窮¶
<pb:KR4e0157_SBCK_009-18b>¶
者一天道之常久不巳也聖人之𫠦以䏻成而化¶
化而復成而妙用不窮者一天道之常久不巳也¶
夫天地日月四時聖人之𫠦以䏻常久而不巳者¶
亦貞而巳耳觀夫天地日月四時聖人之𫠦以䏻¶
常久而不巳者不外乎一貞則天地萬物之情其¶
亦不外乎一貞也亦可見矣恒之爲卦上震爲雷¶
下㢲爲風雷動風行簸&KR0045;&KR0108;厲翕張而交作若天¶
下之至變也而𫠦以爲風爲雷者則有一㝎而不¶
可易之理是乃天下之至恒也君子體夫雷風爲¶
<pb:KR4e0157_SBCK_009-19a>¶
恒之象則雖酬酢萬變妙用無方而其𫠦立必有¶
卓然而不可易之體是乃體常盡變非天地之至¶
恒其孰&KR0014;與扵此¶
遯隂漸長而陽退遯也彖言得此卦者&KR0014;遯而退¶
避則亨當此之時苟有𫠦爲但利小貞而不可大¶
貞也夫子釋之以爲遯之𫠦以爲亨者以其時隂¶
漸長陽漸消故&KR0014;自全其道而退遯則身雖退而¶
道亨是道以遯而亨也雖當陽消之時然四陽尚¶
盛而九五居尊得位雖當隂長之時然二隂尚微¶
<pb:KR4e0157_SBCK_009-19b>¶
而六二處下應五盖君子猶在扵位而其朋尚盛¶
小人新進勢猶不敵尚知順應扵君子而未敢肆¶
其惡故㡬微君子雖巳知其可遯之時然𫝑尚可¶
爲則又未&KR0216;決然舍去而必扵遯且欲與時消息¶
盡力匡扶以行其道則雖當遯之時而亦有可亨¶
之道也雖有可亨之道然終從隂長之時小人之¶
朋日漸以盛苟一裁之以正則小人將無𫠦容○¶
而大肆其惡是將以救敝而反速之亂矣故君子¶
又當委曲周旋修敗補罅積小防微以隂扶正道¶
<pb:KR4e0157_SBCK_009-20a>¶
使不至扵速亂程子𫠦謂致力扵未極之間強此¶
之衰艱彼之進圖其暫安者是乃小利貞之謂矣¶
夫當遯之時道在扵遯則遯其身以亨其道道猶¶
可亨則亨其遯以行扵時非時中之聖與時消息¶
者不&KR0014;與扵此也故曰遯之時義大矣㢤¶
眀出地上𣈆君子以自昭眀徳日之體本無不眀¶
也故謂之大眀有時而不眀者入扵地則不眀矣¶
心之徳本無不眀也故謂之眀徳有時而不眀者¶
蔽扵私也去其私無不眀矣日之出地日自出也¶
<pb:KR4e0157_SBCK_009-20b>¶
天無與焉君子之眀眀徳自眀之也人無𫠦與焉¶
自昭也者自去其私欲之蔽而已¶
初隂居下當進之始上與四應有𣈆如之象然四¶
意方自求進不暇與初爲援故又有見摧之𧰼當¶
此之時苟䏻以正自守則可以𫉬吉盖當進身之¶
始徳業未著忠誠未顯上之人豈&KR0014;&KR0205;相孚信使¶
其以上之未信而遂汲汲扵求知則將有失身枉¶
道之恥懐憤用智之非而悔咎之来必矣故當寛¶
&KR0073;雍容安處扵正則徳久而自孚誠積而自感又¶
<pb:KR4e0157_SBCK_009-21a>¶
何咎之有乎盖&KR0004;雖𣈆如而終不失其吉者以&KR0014;¶
獨行其正也雖不見信扵上然以寛&KR0073;自處則可¶
以無咎者以其始進在下而未嘗受命當軄任也¶
使其巳當職任不信扵上而優&KR0073;&KR0440;弛將不免於¶
曠官之責其&KR0014;以無咎乎¶
時邁十五句武王初克商廵守諸侯朝會祭告之¶
樂歌言我不敢自逸而以時廵行諸侯之&KR0022;我勤¶
民如此天其以我爲子乎今以我廵行之事占之¶
是天之實有以右序夫我有周矣何者我之廵行¶
<pb:KR4e0157_SBCK_009-21b>¶
諸侯𫠦以興&KR0440;舉墜削有罪黜不職者亦&KR0147;以警¶
動震彂其委靡頽惰者耳而四方諸侯莫不警懼¶
修省敦薄立懦而興起夫維新之政至扵懐柔百¶
神而河之深廣嶽之崇髙莫不感格焉則信乎天¶
之以我爲王而于以君臨夫天下矣于是我其宣¶
眀昭布我有周之典章于以式序在位之諸侯我¶
其戢歛夫干戈&KR0211;矢以&KR0367;夫武功我其旁求懿徳¶
之士陳布扵中國以敷夫文徳則亦信乎可以爲¶
王而&KR0014;保有上天右序我有周之命矣¶
<pb:KR4e0157_SBCK_009-22a>¶
執競十四句言武王持其自強不息之心其功烈¶
之盛天下旣莫得而強之矣成康&KR0071;之其徳亦若¶
是其顯而復爲上帝之𫠦皇焉夫&KR0071;武王之後盖¶
難乎其爲徳也然自成康之相&KR0071;爲君而其徳愈¶
益彰眀則扵武王無競之烈爲有光而成康誠可¶
謂善&KR0071;矣今我以三王之功徳作之扵樂以祈感¶
格而果&KR0014;䧏福之多且大若此我其可不反身修¶
徳而思有以成之乎我&KR0014;反身修徳而威儀之反¶
則可享神之福旣醉旣飽而三王之𫠦福我者益¶
<pb:KR4e0157_SBCK_009-22b>¶
將反覆而無窮矣此盖𥙊武王成王康王之詩也¶
思文八句言思文后稷其徳真可以配上天矣盖¶
凡使我烝民之得以粒食者莫非爾后稷之徳之¶
𫠦建也斯固后稷之徳矣然來牟之種非天不生¶
則是來牟之貽我者實由上帝以此命之后稷而¶
使之徧養夫天下是以天下之民皆有𫠦養而得¶
以復其常道則后稷之徳固亦莫非上天之徳也¶
此盖郊祀后稷以配天之詩故頌后稷之徳而卒¶
歸之扵天云¶
<pb:KR4e0157_SBCK_009-23a>¶
臣工十五句戒農官之詩言嗟爾司農之臣工當¶
各敬爾在公之事今王以治農之成法賜汝汝宜¶
來咨来度而敬承毋怠也因并呼農官之屬而總¶
詔之曰嗟爾保介當兹暮春之月牟麥在田而百¶
榖未播盖農工之暇也汝亦何𫠦爲乎因問汝𫠦¶
治之新田其牟麥亦如何㢤夫牟麥之茂盛皆上¶
帝之眀賜也牟麥漸熟則行將受上帝之眀賜矣¶
上帝有是眀賜爾茍惰農自安是不克靈承而泯¶
上帝之賜矣爾尚永力爾田以昭眀上帝之賜務¶
<pb:KR4e0157_SBCK_009-23b>¶
底扵豐年有成可也然則爾亦烏可謂兹農工之¶
尚逺而遂一無𫠦事乎汝當命爾衆農乘兹閒暇¶
預修播種之事以具乃田器奄忽之間又將艾麥¶
而興東作矣暮春周正建寅之月夏之正月也¶
有瞽十三句言有瞽有瞽在周之廷而樂工就列¶
矣設業設虡崇牙樹羽應田縣鼓鞉磬柷圍而樂¶
器具陳矣樂器旣以備陳扵是衆樂乃奏而簫管¶
之屬亦皆備舉矣由是樂聲之喤喤其整宻麗肅¶
者莫非至敬之𫠦寓而雍容暢逹者莫非至和之¶
<pb:KR4e0157_SBCK_009-24a>¶
𫠦宜其肅雝和鳴如此是以幽有以感乎神而先¶
祖是聽眀有以感乎人而我客来觀厥成者盖武¶
王功成作樂使非&KR0071;述之孝眞無愧扵文考固無¶
以致先祖之格而非其盛徳之至伐紂救民之舉¶
真有以順乎天應乎人而扵湯有光焉其亦何以¶
&KR0014;使亡國者之子孫永觀厥成而畧無忌嫉之心¶
乎此盖始作樂而合扵祖廟之詩¶
　　與滁陽諸生并問荅語¶
諸生之在滁者吾心未甞一日而忘之然而濶焉¶
<pb:KR4e0157_SBCK_009-24b>¶
無一字之徃非簡也不欲以世俗無益之談徒徃¶
復爲也有志者雖吾無一字固朝夕如面也其無¶
志者盖對面千里况千里之外盈尺之牘乎孟生¶
歸&KR0147;寓此扵有志者然不盡列名且爲無志者諱¶
其因是而尚&KR0014;興起也¶
或患思慮紛雜不&KR0014;強禁絶陽眀子曰紛雜思慮¶
亦強禁絶不得只就思慮萌動處省察克治到天¶
理精眀後有箇物各付物的意思自然静專無紛¶
雜之念大學𫠦謂知止而後有㝎也¶
<pb:KR4e0157_SBCK_009-25a>¶
(徳洪曰滁陽爲師講學首地四方弟子&KR0025;逰日/衆嘉靖癸丑秋太僕少卿吕子懐復聚徒扵師)¶
(祠洪徃逰焉見同門髙年有䏻道師遺事者當/時師懲未俗卑汚引接學者多就髙明一路以)¶
(救時弊旣後漸有流入空虚爲脱落新奇之論/在金陵時已心切憂焉故居贛則敎學者存天)¶
(理去人欲致省察克治實功而征寧藩之後專/𤼵致良知宗㫖則益明切簡易矣兹見滁中子)¶
(弟尚多䏻道静坐中光景洪與吕子相論致良/知之學無間扵動静則相慶以爲新得是書孟)¶
(源伯生得之金陵時聞滁士有身背斯學者故/書中多憤激之辭後附問荅語豈亦因静坐頑)¶
(空而不修省察克/治之功者𤼵耶)¶
　　家書墨跡四首(四書墨跡先師胤子止億得/之書櫃中装製卷冊手澤宛)¶
(然每篇乞/洪䟦其後)¶
<pb:KR4e0157_SBCK_009-25b>¶
　　一與克彰太叔(克彰&KR0197;石川師之族叔祖也/聴講就弟子列退坐私室行)¶
(家人/禮)¶
别久缺奉状得詩見邇来進修之益雖中間詞意¶
未盡純瑩而大致加扵時人一等矣願且玩心髙¶
明㴠泳義理務在反身而誠毋急扵立論飾辭將¶
有外馳之病𫠦云善念&KR0138;生惡念又在者亦足以¶
見實嘗用力但扵此處湏加猛省胡爲而若此也¶
無乃習氣𫠦&KR0414;耶自俗儒之說行學者惟事口耳¶
講習不復知有反身克已之道今欲反身克已而¶
<pb:KR4e0157_SBCK_009-26a>¶
猶狃扵口耳講誦之事固宜其有𫠦牽縳而弗䏻¶
進矣夫惡念者習氣也善念者本性也本性爲習¶
氣𫠦汨者由扵志之不立也故凡學者爲習𫠦移¶
氣𫠦勝則惟務痛懲其志久則志亦漸立志立而¶
習氣漸消學本扵立志志立而學問之功巳過半¶
矣此守仁邇来𫠦新得者願毋輕擲若初徃年亦¶
常有意左屈當時不暇與之論至今缺然若初誠¶
美質得遂退休與若初了夙心當亦有日見時爲¶
致此意務相砥礪以臻有成也人行遽不一一¶
<pb:KR4e0157_SBCK_009-26b>¶
　惡念者習氣也善念者本性也本性爲習𫠦勝¶
　氣𫠦汨者志不立也痛懲其志使習氣消而本¶
　性復學問之功也噫此吾師眀訓昭昭告太叔¶
　者告吾人也可深省也夫徳洪爲億弟書¶
　　二與徐仲仁(仲仁即曰仁師之妹婿也)¶
北行倉率不及細話别後日聽捷音&KR0071;得鄊錄知¶
秋戰未利吾子年方英妙此亦未足深憾惟宜修¶
徳積學以求大成尋常一第固非僕之𫠦望也家¶
君舍衆論而擇子𫠦以擇子者實有在扵衆論之¶
<pb:KR4e0157_SBCK_009-27a>¶
外子宜勉之勿謂隱微可欺而有放心勿謂聰眀¶
可恃而有怠志養心莫善扵義理爲學莫要扵精¶
專毋爲習俗𫠦移毋爲物誘𫠦引求古聖賢而師¶
法之切莫以斯言爲迂濶也昔在張時敏先生時¶
令叔在學聰眀盖一時然而竟無𫠦成者蕩心害¶
之也去髙眀而就汙下念慮之間顧豈不易㢤斯¶
誠徃事之鑒雖吾子質美而淳萬無是事然亦不¶
可以不愼也意欲吾子来此讀書恐未䏻遂離侍¶
下且未敢言此俟後便再議𫠦不避其切切爲吾¶
<pb:KR4e0157_SBCK_009-27b>¶
子言者幸加熟念其親愛之情自有𫠦不&KR0014;巳也¶
　海日翁爲女擇配人謂曰仁聰眀不逮扵其叔¶
　海日翁舍其叔而妻曰仁旣後其叔果以蕩心¶
　自敗曰仁卒成師門之大儒噫聰眀不足恃而¶
　學問之功不可誣也㢤徳洪䟦¶
　　三上海翁書¶
寓吉安男王守仁百拜書上父親大人膝下江省¶
之變昨遣来隆歸報大畧想巳如此時寧王尚留¶
省城未敢逺出盖慮男之搗其虚躡其後也男處¶
<pb:KR4e0157_SBCK_009-28a>¶
𫠦調兵亦稍稍聚集忠義之風日以&KR0108;揚觀天道¶
人事此賊不久㫁成擒矣昨彼遣人賫檄至欲遂¶
斬其使柰賫檄人乃叅政季斆此人平日善士又¶
其勢亦出扵不得巳姑免其死械繫之巳彂兵至¶
豐城諸處分布相機而動𫠦慮京師遥逺一時題¶
奏無由即逹　命將出師緩不及事爲可憂爾男¶
之欲歸巳非一日急急圖此巳兩年今竟䧟身扵¶
難人臣之義至此豈復容茍逃幸脫惟俟命師之¶
至然後敢申前懇俟事𫝑稍㝎然後敢决意馳歸¶
<pb:KR4e0157_SBCK_009-28b>¶
爾伏望大人陪萬保愛諸弟必䏻勉盡孝養旦暮¶
切勿以不孝男爲念天茍憫男一念血誠得全首¶
領歸拜膝下當必有日矣因聞廵檢便草此臨書¶
慌憒不知𫠦云七月初二日¶
　右吾師逢寧濠之變上父海日翁第二書也自¶
　豐城聞變與幕士㝎興兵之筞恐翁不知爲賊¶
　𫠦襲即日遣家人間道趨越至是𤼵兵扵吉安¶
　復爲是報慰翁心也且自&KR0091;姓者別疑也嘗聞¶
　幕士龍光云時師聞變返風囬舟濠追兵將及¶
<pb:KR4e0157_SBCK_009-29a>¶
　師欲易舟潜遯顧夫人諸公子正憲在舟夫人¶
　手提劒别師曰公速去母爲妾母子憂脱有急¶
　吾恃此以自衛爾及退還吉安將𤼵兵命積薪¶
　圍公署戒守者曰儻前報不利即舉火𤑔公署¶
　時鄒謙之在中軍聞之亦&KR0145;其夫人来吉城同¶
　誓　國難人勸海日翁移家避讐翁曰吾兒以¶
　孤旅急君上之難吾爲　國舊臣顧先去以爲¶
　民望耶遂與有司㝎守城之䇿而自宻爲之防¶
　噫吾師扵君臣父子夫婦之間一家感遇若此¶
<pb:KR4e0157_SBCK_009-29b>¶
　至今人傳忠義凛凛是書正億得扵故&KR0083;堆中¶
　讀之愴然如身值其時晨夕展卷如侍對親顔¶
　嘉靖壬子海夷㓂黄巖全城煨燼時正億逰北¶
　雍内子黃哀惶奔亡不擕他物而獨抱木主圖¶
　像以行是卷亦𦍒無恙噫豈正億平時孝感𫠦¶
　積抑吾師精誠感通先時身離患難而一墨之¶
　遺神眀有以護之耶後世子孫受而讀之其知¶
　𫠦重也㢤徳洪拜手䟦¶
　　四嶺南寄正憲男¶
<pb:KR4e0157_SBCK_009-30a>¶
初到江西因聞姚公巳在賓州進兵恐我到彼則¶
三司及各領兵官未免出来迎接反致阻撓其事¶
是以遲遲其行意欲俟彼成功然後徃彼公同與¶
之一處十一月初七始過梅嶺乃聞姚公在彼以¶
兵少之故尚未敢彂哨以是只得晝夜兼程而行¶
今日巳度三水去梧州巳不逺再四五日可到矣¶
途中皆平安只是咳嗽尚未全愈然亦不爲大患¶
書到可即告祖母汝諸叔知之皆不必掛念家中¶
凡百皆只依我戒諭而行魏廷豹錢徳洪王汝中¶
<pb:KR4e0157_SBCK_009-30b>¶
當不負𫠦托汝宜親近敬信如就芝蘭可也廿二¶
叔忠信好學擕汝讀書必&KR0014;切勵汝不審近日亦¶
有少進益否聰兒邇来眠食如何凡百只宜謹聽¶
魏廷豹指教不可&KR0127;信奶婆之𩔖至嘱至嘱一應¶
租稅帳目自宜上𦂳須不俟我丁寧我今　國事¶
在身豈復䏻記念家事汝軰自宜體悉勉勵方是¶
隹子弟爾十一月望¶
　正億初名聰師之命名也嘉靖壬辰秋依其舅¶
　氏黃久菴寓㽞都值時相更名于　朝責洪爲¶
<pb:KR4e0157_SBCK_009-31a>¶
文告師請更今名當時問眠食如何今正億壮¶
　且立男女森列矣噫吾何以不負師托乎方今¶
　四方講會日𣪞相與出求同志研䆒師㫖以成¶
　師門未盡之志庶乎可以慰遺靈扵地下爾是¶
　在二子嘉靖丁巳端陽日門人錢徳洪百拜䟦¶
　于天眞精舍之傳經樓¶
　　贛州書示四姪正思等¶
近聞爾曹學業有進有司考校𫉬居前列吾聞之¶
喜而不𥧌此是家門好消息&KR0071;吾書香者在爾軰¶
<pb:KR4e0157_SBCK_009-31b>¶
矣勉之勉之吾非徒望爾軰但&KR0145;青𬗋榮身肥家¶
如世俗𫠦尚以誇市井小兒爾軰湏以仁禮存心¶
以孝弟爲本以聖賢自期務在光前&KR0073;後斯可矣¶
吾惟㓜而失學無行無師友之助迨今中年未有¶
𫠦成爾軰當鑒吾旣徃及時勉力母又自貽他日¶
之悔如吾今日也習俗移人如油漬麫雖賢者不¶
免况爾曹初學小子䏻無溺乎然惟痛懲深創乃¶
爲善變昔人云脫去凡近以逰髙眀此言良足以¶
警小子識之吾嘗有立志說與爾十叔爾軰可&KR0025;¶
<pb:KR4e0157_SBCK_009-32a>¶
抄錄一通置之几間時一省覽亦足以𤼵方雖傳¶
扵庸醫藥可療夫眞病爾曹勿謂爾伯父只尋常¶
人爾其言未必足法又勿謂其言雖似有理亦只¶
是一塲迂濶之談非我軰急務茍如是吾末如之¶
何矣讀書講學此最吾𫠦𪧐好今雖干戈擾攘中¶
四方有来學者吾亦未嘗拒之𫠦恨牢落塵網未¶
&KR0014;脱身而歸今幸盗賊稍平以塞責求退歸卧林¶
間𢹂爾曹朝夕切磋砥礪吾何樂如之偶便先示¶
爾等爾等勉焉毋虚吾望正徳丁丑四月三十日¶
<pb:KR4e0157_SBCK_009-32b>¶
　　又與克彰大叔¶
日来徳業想益進修但當兹末俗其扵規切警勵¶
恐亦未免有羣雌孤雄之嘆如何印弟凡劣極知¶
有勞心力聞其近来稍有轉移亦有足喜𫠦貴乎¶
師者𣹢育薫陶不言而喻盖不誠未有䏻動者也¶
扵此亦可以驗已徳因便布此言不盡意¶
正月廿六日得　㫖令守仁與總兵各官解因至¶
㽞都行及蕪湖復得　㫖囬江西撫㝎軍民皆¶
聖意有在無他足慮也家中凡百安心不宜爲人¶
<pb:KR4e0157_SBCK_009-33a>¶
摇惑但當嚴緝家衆掃除門庭清静儉樸以自守¶
謙虚卑下以待人盡其在我而已此外無庸慮也¶
正憲軰狂穉望以此意曉諭之近得書聞老父稍¶
失調心極憂苦老年之人只宜以宴樂戲逰爲事¶
一切家務皆當屏置亦望時時以此開勸家門之¶
𦍒也至祝至祝事稍㝎即當先報歸期家中凡百¶
全仗訓飭照管不一¶
老父瘡疾不䏻歸侍日夜苦切眞𫠦謂欲濟無梁¶
欲飛無翼近来誠到知漸平復始得稍慰早晚更¶
<pb:KR4e0157_SBCK_009-33b>¶
望　太叔寛解怡恱其心聞此時尚居䘮次令人¶
驚駭憂惶衰年之人妻孥子孫日夜侍奉承直尚¶
恐居處或有未寧豈有復堪孤疾勞苦如此之理¶
就使悉遵先王禮制則七十者亦惟衰麻在身飲¶
酒食肉處扵内宴飲&KR0025;扵逰可也况今七十五嵗¶
之人乃尚爾煢煢獨苦若此妻孥子孫何以自安¶
乎若使　祖母在㝠𡨕之中知得如此哀毁如此¶
孤苦將何如爲心老年之人獨不爲子孫愛念乎¶
况扵禮制亦自過甚使人不可以&KR0071;在賢知者亦¶
<pb:KR4e0157_SBCK_009-34a>¶
當俯就切望懇懇勸解必湏入内安歇使下人亦¶
好早晚服事時嘗逰嬉宴樂快&KR0408;性情以調養天¶
和此便自爲子孫造無窮之福此等言語爲子者¶
不敢直致惟望　太叔爲我委曲開譬要在必&KR0025;¶
而後已千萬千萬至懇至懇正憲讀書一切舉業¶
功名等事皆非𫠦望但惟教之以孝弟而已来誠¶
還草草不盡¶
　祖母岑太夫人百&KR0010;考終時海日翁夀七十有¶
　五矣&KR0057;煢煢苫塊哀毁踰制師十二失恃鞠扵¶
<pb:KR4e0157_SBCK_009-34b>¶
　祖母在贛屢乞終養弗遂至是聞訃已不勝痛¶
　割又聞海日翁居䘮之戚將何以爲情欲濟無¶
　梁欲飛無翼讀之令人失涕師之學𤼵眀同體¶
　萬物之㫖使人自得其性故扵人義天常無不¶
　懇至而居常處變神化妙應以成天下之務可¶
　由此出其道可以通諸萬世而無弊者得其道¶
　之中也錄此可以想見其槩徳洪䟦¶
　　&KR0009;正憲男手墨二卷(正憲字仲肅師&KR0071;子也/嘉靖丁亥師起征思田)¶
(正億方二齡托家政于魏廷豹/使飭家衆/以字胤子托正憲于洪與汝中使切磨學問)¶
<pb:KR4e0157_SBCK_009-35a>¶
(以飭内外延途𫠦&KR0009;音問當軍旅&KR3695;偬之時/猶字畫遒&KR0985;訓戒眀切至今讀之宛然若示)¶
(嚴範師沒後越庚申鄒子謙之陳子惟濬来/自懐玉奠師墓于蘭亭正憲擕卷請題其後)¶
(噫今二子與正憲俱為泉下人矣而斯卷獨/存正憲年十四襲師錦衣&KR0315;喜正億生遂辭)¶
(職出就科試即其平生鄒子𫠦謂授簡不忘/夫子扵昭之靈實寵嘉之其無愧于斯言矣)¶
(乎)¶
即日舟巳過嚴灘足瘡尚未愈然亦漸&KR0127;減矣家¶
中事凢百與魏廷豹相計議而行讀書敦行是𫠦¶
至嘱内外之防湏嚴門禁一應賓客来徃及諸童¶
僕出入悉依𫠦㽞告示不得少有更改四官尤要¶
<pb:KR4e0157_SBCK_009-35b>¶
戒飲博專心理家事保一謹實可託不得聽人哄¶
誘有𫠦改動我至前途更有書報也¶
舟過臨江五鼓與叔謙遇扵途次燈下草此報汝¶
知之沿途皆平安咳嗽尚未巳然亦不大作廣中¶
事頗急只得連夜速進南贛亦不&KR0014;久㽞矣汝在¶
家中凡宜&KR0025;戒諭而行讀書執禮日進髙明乃吾¶
之望魏廷豹此時想在家家衆悉宜遵廷豹教訓¶
汝宜躬率身先之書至汝即可報祖母諸叔况我¶
沿途平安凡百想䏻體悉我意鈐束下人謹守禮¶
<pb:KR4e0157_SBCK_009-36a>¶
法皆不俟吾喋喋也廷豹徳洪汝中及諸同志親¶
友皆可致此意¶
近兩得汝書知家中大小平安且汝自言&KR0014;守吾¶
訓戒不敢違越果如𫠦言吾無憂矣凡百家事及¶
大小童僕皆湏聽魏廷豹㫁决而行近聞守度頗¶
不遵信致牴牾廷豹未論其間是非曲直只是抵¶
牾廷豹便巳大不是矣紀聞其逰蕩奢縦如故想¶
亦終難化導試問他畢竟如何乃可宜自思之守¶
悌叔書来云汝欲出應試但汝本領未備恐成虚¶
<pb:KR4e0157_SBCK_009-36b>¶
頭汝近来學業𫠦進吾不知汝自量度而行吾不¶
阻汝亦不強汝也徳洪汝中及諸直諒髙明凡肯¶
勉汝以徳義規汝以過失者汝宜時時親就汝若¶
䏻如魚之扵水不䏻湏&KR0119;而離則不及人不爲憂¶
矣吾平生講學只是致良知三字仁人心也良知¶
之誠愛惻怛處便是仁無誠愛惻怛之心亦無良¶
知可致矣汝扵此處宜加猛省家中凡事不暇一¶
一細及汝果&KR0014;敬守訓戒吾亦不必一一細及也¶
餘姚諸叔父昆弟皆以吾言告之前月曽遣舍人¶
<pb:KR4e0157_SBCK_009-37a>¶
任銳&KR0009;書曆此時當巳𤼵囬若未𤼵囬可將江西¶
廵撫時奏報批行稿簿一冊共計十四本封固付¶
本舍帶来我今巳至平南縣此去田州漸近田州¶
之事我承姚公之後或者可以因人成事但他處¶
事務似此者尚多恐一置身其間一時未易解脱¶
耳汝在家凡百務宜守我戒諭學做好人徳洪汝¶
中軰湏時時親近請教求益聰兒已托魏廷豹時¶
常一㸔廷豹忠信君子當&KR0014;不負𫠦托但家衆或¶
有桀驁不肯遵奉其約束者汝湏相與痛加懲治¶
<pb:KR4e0157_SBCK_009-37b>¶
我歸来日㫁不&KR0127;恕汝可早晚常以此意戒飭之¶
廿二弟近来砥礪如何守度近来修省如何保一¶
近来管事如何保三近来改過如何王祥等早晚¶
照管如何王禎不逺出否此等事我方有　國事¶
在身安&KR0014;分念及此𤨏𤨏家務汝等自宜體我之¶
意謹守禮法不致累我懐抱乃可耳¶
　東廓鄒守益曰先師陽眀夫子家書二卷嗣子¶
　正憲仲肅甫什襲藏之益趨天眞奠蘭亭𫉬覩¶
　焉喜曰是&KR0014;授簡不忘矣書中讀書敦行日進¶
<pb:KR4e0157_SBCK_009-38a>¶
髙明鈐束下人謹守禮法及切磋道義請益求¶
教互相夾持接引来學眞是一善一藥至吾平¶
　日講學只是致良知三字仁人心也良知之誠¶
愛惻怛處便是仁無誠愛惻怛亦無良知可致¶
　是以&KR0071;志述事望吾仲肅也仲肅日孳孳焉進¶
　而書紳退而服膺則大慰吾黨愛助之懷而夫¶
　子扵昭之靈實寵嘉之¶
　　又¶
去&KR0010;十二月廿六日始抵南寧因見各夷皆有向¶
<pb:KR4e0157_SBCK_009-38b>¶
化之誠乃盡散甲兵示以生路至正月廿六日各¶
夷果皆投戈釋甲自縳歸降凡七萬餘衆地方𦍒¶
巳平㝎是皆　朝廷好生之徳感格上下神武不¶
殺之威潜孚黙運以&KR0014;致此在我一家則亦祖宗¶
徳澤隂庇得無殺戮之𢡖以免覆敗之患俟處置¶
畧㝎便當上䟽乞歸相見之期漸可卜矣家中自¶
老奶奶以下想皆平安今聞此信益可以免勞掛¶
念我有地方重&KR0009;豈&KR0014;復顧家事弟軰與正憲只¶
照依我𫠦㽞戒諭之言時時與徳洪汝中軰切磋¶
<pb:KR4e0157_SBCK_009-39a>¶
道義吾復何慮餘姚諸弟姪書到咸報知之¶
八月廿七日南寧起程九月初七日巳抵廣城病¶
勢今亦漸平復但咳嗽終未&KR0014;脱體耳養病本北¶
上巳二月餘不久當得報即踰嶺東下則抵家漸¶
可計日矣書至即可上白祖母知之近聞汝從汝¶
諸叔諸兄皆在杭城就試科第之事吾豈敢必扵¶
汝得汝立志向上則亦有足喜也汝叔汝兄今年¶
利鈍如何想旬月後此間可以得報其時吾亦可¶
以𤼵舟矣因山隂林掌教歸便冗冗中冩此與汝¶
<pb:KR4e0157_SBCK_009-39b>¶
知之¶
我至廣城已踰半月因咳嗽兼水㵼未免再將息¶
旬月&KR0049;養病䟽命下即𤼵舟歸矣家事亦不暇言¶
只要戒飭家人大小俱要謙謹小心餘姚八弟等¶
事近日不知如何耳在京有進本者議論甚傳播¶
徒&KR0145;快讒賊之口此何等時節而可如此兄弟子¶
姪中不肯畧體息正𫠦謂操戈入室助&KR0311;爲㓂者¶
也可恨可痛兼因謝姨夫囬便草草報平安書至¶
即可奉白老奶奶及汝叔軰知之錢徳洪王汝中¶
<pb:KR4e0157_SBCK_009-40a>¶
及書院諸同志皆可上覆徳洪汝中亦湏上𦂳進¶
京不宜太遲滯¶
近因地方事巳平靖遂動思歸之懷念及家事乃¶
有許多不滿人意處守度奢淫如舊非但不當重¶
托兼亦自&KR0145;敗壞戒之戒之尚期速改可也寳一¶
勤勞亦有可&KR0145;只是見小欲速想福分淺薄之故¶
但&KR0014;改創亦可寳三長惡不悛㫁巳難留湏急急¶
遣囬餘姚别求生理有容留者即是同惡相濟之¶
人宜并逐之来貴姧惰畧無改悔終湏逐出来隆¶
<pb:KR4e0157_SBCK_009-40b>¶
来价不知近来幹辦何如湏痛自改省但㸔同軰¶
中有&KR0014;眞心替我管事者我亦何嘗不知添福添¶
㝎王三等軰只是終日營營不知爲誰&KR0052;理試自¶
思之添保尚不改過歸来仍湏痛治只有書童一¶
人實心爲家不顧毁譽利害眞可愛念使我家有¶
十箇書童我事皆有托矣来𤨏亦老實可托只是¶
太執戇又聽婦言不長進王祥王禎務要替我盡¶
心管事但有闕失皆汝二人之罪俱要拱聽魏先¶
生教戒不聽者責之¶
<pb:KR4e0157_SBCK_009-41a>¶
　眀水陳九川曰此先師廣西家書付正憲仲肅¶
　者也中間無非戒諭家人謹守素訓至致良知¶
　三字乃先師平素教人不倦者云誠愛惻怛之¶
　心即是致良知此晚年𫠦以告門人者僅見一¶
　二扵全集中至爲𦂳要乃扵家書中及之可見¶
　先師之𫠦以丁寧告戒者無異扵得力之門人¶
　矣仲肅宜世襲之¶
<pb:KR4e0157_SBCK_009-41b>¶
¶
王文成公全書卷之二十六終¶
