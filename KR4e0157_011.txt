# -*- mode: mandoku-view; -*-
#+TITLE: 王文成公全書
#+DATE: 2015-09-11 17:04:21.783830
#+PROPERTY: ID KR4e0157
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0433-016王文成公全書別錄-卷第十六.
<pb:KR4e0157_SBCK_011-1a>¶
王文成公全書卷之十六¶
　　别録(八)公移¶
　　廵撫南贛欽奉　敕諭通行各屬(正徳十二/年正月)¶
節該欽奉　敕諭江西福建廣東湖廣各布政司¶
地方交界去處累有盗賊生&KR0036;因地連各境事無¶
統屬特命爾前去巡撫江西南安贛州福建汀州¶
漳州廣東南雄韶州惠州潮州各府及湖廣郴州¶
地方安撫軍民修理城池禁革奸弊一應地方賊¶
情軍馬錢糧事宜小則徑自區&KR0030;大則奏請定奪¶
<pb:KR4e0157_SBCK_011-1b>¶
但有盗賊生&KR0036;即便嚴督各該兵備守禦守巡并¶
各軍衞有司設法勦捕選委廉能屬官宻切體訪¶
及簽&KR0001;在大戸并&KR0013;害之家有智力人丁多方追¶
襲量加犒賞&KR0137;募知因之人隂爲鄉導或購賊徒¶
自相斬捕&KR0137;聴脅從并亡命窩主人等自首免罪¶
其軍衞有司官員中政務修舉者量加旌奬其有¶
貪殘畏縮誤事者徑自拏問發落爾風憲大臣湏¶
廉正剛果肅清奸弊以副　朝廷之委任欽此欽¶
遵照得撫屬地方界連四省山谿峻險林木茂深¶
<pb:KR4e0157_SBCK_011-2a>¶
盗賊潜處其間不時出沒剽刼東追則西竄南捕¶
則北奔各省巡捕等官彼此推調觀望不肯恊力¶
追勦遂至延蔓日多當職猥以菲才濫膺重&KR0009;大¶
懼職業鰥廢仰&KR0018;　朝廷委託為照前項地方延¶
袤廣逺未能遍歷其間綏撫之方随時殊制攻守¶
之䇿因地異宜若非的&KR0192;詢訪難以臆見裁度為¶
此仰抄案囬司著落當該官吏照依案騐内事理¶
即行本司該道分巡分守兵備守備等官并&KR0001;屬¶
大小衙門各該官吏公同逐一㑹議要見即今各¶
<pb:KR4e0157_SBCK_011-2b>¶
處城堡&KR0028;隘有無堅完軍兵民快曾否操練某處¶
賊方猖獗作何擒勦某處賦已退散作何撫緝某¶
賊怙終必湏撲㓕某賊&KR0013;誘尚可招徠何等人役¶
堪為鄉導何等大戸可令追襲軍不足恃&KR0137;湏别¶
募精強財不足用&KR0137;可别為經&KR0030;某處&KR0137;有閒田¶
可興屯以足食某處&KR0137;多浮費可節省以供軍何¶
地湏添寨堡以㫁賊之徃來何地堪建城邑以扼¶
賊之要害姑息隠忍固非乆安之圖㑹舉夾攻果¶
得萬全之䇿一應足財飬兵弭㓂安民之術皆宜¶
<pb:KR4e0157_SBCK_011-3a>¶
悉心計慮折裏惟求山川道路之險易必湏親切¶
畫圖賊壘民居之錯雜皆可按實開注近者一月¶
以裏逺者一月以外凢有&KR0001;見備寫掲帖各另呈¶
來以慿採擇非獨以匡當職之不逮亦将以驗各¶
官之&KR0001;存務求實用毋事虗言各該官吏俱要守¶
法奉公長廉逺恥祛患衞民竭誠報　&KR0038;毋以各¶
省而分彼此務湏恊力以濟艱難果有忠勇清勤¶
績行&KR0139;著者旌勸自有常典當職不敢蔽賢其&KR0137;¶
奸貪畏縮志行卑汚者黜罸亦有明條當職亦不¶
<pb:KR4e0157_SBCK_011-3b>¶
敢同惡深惟昧劣庶頼匡襄凢我有官各宜知悉¶
　　選揀民兵¶
照得府屬地方界連四省山谷險隘林木茂深盗¶
賊&KR0001;盤三居其一乗間刼掠大為民患本院繆當¶
巡撫專以弭盗安民為職欽奉　敕諭一應軍馬¶
錢糧事宜得以徑自區畫蒞任以來甫及旬日雖¶
未遍歷各屬且就贛州一府觀之財用耗竭兵力¶
脆寡衛&KR0001;軍丁止存故藉府縣機快半應虗文禦¶
寇之方百無足恃以此例彼餘亦可知夫以羸卒¶
<pb:KR4e0157_SBCK_011-4a>¶
而當強冦猶驅羣羊而攻猛虎必有&KR0001;不敢矣是¶
以毎遇盗賊猖獗輒復㑹　奏請兵非調土軍即¶
倩狼逹徃返之際輒巳經年糜費&KR0001;湏動逾數萬¶
逮至集兵舉事即巳魍魎潜形曾無可勦之賊稍¶
俟班師旋旅則又䑕狐聚黨復皆不&KR0100;之羣良由¶
素不練兵倚人成事是以機宜屢失備禦益弛徴¶
&KR0036;無救於瘡痍供饋適增其荼毒羣盗習知其然¶
愈肆無憚百姓謂莫可恃競亦從非夫事緩則坐¶
縦烏合&KR0020;急迺動調狼兵一皆苟且之謀此豈可¶
<pb:KR4e0157_SBCK_011-4b>¶
常之䇿古之善用兵者驅市人而使戰假閭戊以¶
興師豈以一州八府之地遂無&KR0108;勇敢戰之夫事¶
豫則立人存政舉近據江西分巡嶺北道兵備副¶
使楊璋呈將&KR0001;屬各縣機快通行揀選委官統領¶
操練即其處分當亦漸勝於前但此等機快止可¶
護守城郭隄備關隘至於搗巢深入摧&KR0289;䧟陣恐¶
亦未堪為此案仰四省名兵備官於各屬弩手打¶
手機快等項挑選驍勇絶羣膽力出衆之士毎縣¶
多&KR0137;十餘人少&KR0137;八九軰務求魁傑異材缺則懸¶
<pb:KR4e0157_SBCK_011-5a>¶
賞召募大約江西福建二兵備各以五六百名爲¶
率廣東湖廣二兵備各以四五百名爲率中間若¶
有力能扛&KR0166;勇敵千人者優其&KR0338;餼署爲将領召¶
募犒賞等費皆查各屬商稅&KR0141;罸等銀支給各縣¶
機快除南贛兵備已行編選外餘四兵備仍於毎¶
縣原額數内揀選精壮可用者量留三分之二就¶
委該縣能官統練專以守城防隘爲事其餘一分¶
揀退疲弱不堪者免其着役止出工食追解該道¶
以益召募犒賞之費&KR0001;募精兵專随各兵備官屯¶
<pb:KR4e0157_SBCK_011-5b>¶
劄别選素有膽畧屬官員分隊統押教習之方随¶
材異技噐械之備因地異宜日逐操演聼&KR0049;徴調¶
各官常加考校以核其進止金皷之節本院間一¶
調遣以習其徃來道途之勤資裝素具遇警即發¶
聲東擊西舉動由巳運機設伏呼吸從心如此則¶
各縣屯戍之兵既足以護防守截而兵備募召之¶
士又可以應變出奇盗賊漸知&KR0001;畏而格心平良¶
益有&KR0001;恃而無恐然後聲罪之義克振撫綏之仁¶
可施弭盗之方斯惟其要本院&KR0001;見如此其間尚¶
<pb:KR4e0157_SBCK_011-6a>¶
有知慮未周措置猶缺者又在各官酌量&KR0243;色務¶
在盡善期於可乆亮愛民憂&KR0038;之心既無不同則¶
拯溺救焚之圖自不容緩案至即便舉行&KR0137;有政¶
務相妨未能一一親詣先行各屬精為選&KR0036;先將¶
召募&KR0001;得姓名及措置支費銀糧陸續呈報事完¶
之日通造文冊以憑查考¶
　　十家牌法告諭各府父老子弟¶
本院奉　命巡撫是方惟欲剪除盗賊安飬小民¶
&KR0001;限才力短淺智慮不及雖挾愛民之心未有愛¶
<pb:KR4e0157_SBCK_011-6b>¶
民之政父老子弟凢可以匡我之不逮苟有益於¶
民者皆有以告我我當商度其可以次舉行今為¶
此牌似亦煩勞爾衆中間固多詩書禮義之家吾¶
亦豈&KR0216;以狡詐待爾良民便欲防奸革弊以保安¶
爾良善則又不得不然父老子弟其體此意自今¶
各家務要父慈子孝兄愛弟敬夫和婦随長惠㓜¶
順小心以奉官法勤謹以辦　&KR0038;課恭儉以守家¶
業謙和以處鄉里心要平恕毋得輕意忿争事要¶
含忍毋得輒興詞訟見善互相勸勉有悪互相懲¶
<pb:KR4e0157_SBCK_011-7a>¶
戒務興禮讓之風以成敦厚之俗吾愧徳政未敷¶
而徒以言教父老子弟其勉體吾意毋忽¶
　輪牌人毎日仍将告諭省曉各家一番¶
　十家牌式¶
　某縣某坊¶
　某人某籍¶
　某人某籍¶
　某人某籍¶
　某人某籍¶
<pb:KR4e0157_SBCK_011-7b>¶
　某人某籍¶
　某人某籍¶
　某人某籍¶
　某人某籍¶
　某人某籍¶
　某人某籍¶
　右甲尾某人¶
　右甲頭某人¶
　此牌就仰同牌十家輪日&KR0053;掌毎日酉牌時分¶
<pb:KR4e0157_SBCK_011-8a>¶
　持牌到各家照粉牌查審某家今夜少某人徃¶
　某處幹某事某日當囬某家今夜多某人是某¶
　姓名從某處來幹某事務要審問的確仍通報¶
　各家知㑹若事有可疑即行報官如&KR0137;隠蔽事¶
　發十家同罪各家牌式¶
　某縣某坊民戸某人¶
　某坊都里長某下甲首軍戸則云某&KR0001;&KR0291;旗小¶
　旗某下匠户則云某里甲下某色匠客户則云¶
　原籍某處某里甲下某色人見作何生理當某¶
<pb:KR4e0157_SBCK_011-8b>¶
　處差役有&KR0009;庄田在本縣某都原買某人田親¶
　徴保住人某某若官户則云某衙門某官下舎¶
　人舎餘¶
　若客戸不報寫庄田在牌者日後來告有庄田¶
　皆不准不報寫原籍里甲即係來歷不明即湏¶
　查究¶
　　男子㡬丁¶
　某(某項官見任致仕在/京聴選&KR0137;在家)某(某處生/員吏典)¶
　某(治何生業成丁未成/丁&KR0137;徃何處經營)某(見當某/差役)¶
<pb:KR4e0157_SBCK_011-9a>¶
　某(有何技能/或患廢疾)某¶
　某　某¶
　見在家㡬丁　若人丁多者牌許增闊量添行¶
　格填寫¶
　一婦女㡬口¶
　一門面屋㡬間(係自己屋&KR0137;/典賃某人屋)¶
　一&KR0009;歇客人(某人係某處人到此作何生理一/名名開寫浮票寫帖客去則掲票)¶
(無則/云無)¶
　　　案行各分巡道督編十家牌¶
<pb:KR4e0157_SBCK_011-9b>¶
照得本院巡撫地方盗賊充斥因念禦外之䇿必¶
以治内為先顧蒞事未乆尚昧土俗永惟撫緝之¶
宜懵然未有&KR0001;措訪得&KR0001;屬軍民之家多有規圖¶
小利&KR0009;住來歴不明之人同為狡偽欺&KR0060;之事甚¶
者私通輋賊而與之傳逓消息窩藏奸宄而為之¶
盤㨿夤縁盗賊不靖職此其由合就行令&KR0001;屬府¶
縣在城居民毎家各置一牌備寫門户籍貫及人¶
丁多寡之數有無&KR0009;住暫宿之人掲扵各家門首¶
以慿官府查考仍編十家為一牌開列各户姓名¶
<pb:KR4e0157_SBCK_011-10a>¶
背寫本院告諭日輪一家沿門按牌審察動静但¶
有面目生踈之人踪跡可疑之事即行報官究理¶
&KR0137;有隠慝十家連罪如此庻居民不敢縦惡而奸¶
偽無&KR0001;潜形為此仰抄案囬道即行各屬府縣着¶
落各掌印官照依頒去牌式沿街逐巷挨次編排¶
務在一月之内了事該道亦要嚴加督察期於着¶
實施行毋使虚應故事仍令各将編置過人户姓¶
名造冊繳院以慿查考非但因事以别勤惰且将¶
旌罰以示勸懲¶
<pb:KR4e0157_SBCK_011-10b>¶
　　　告諭各府父老子弟¶
告諭父老子弟今兵荒之餘困苦良甚其各休飬¶
生息相勉於善父慈子孝兄友弟恭夫和婦從長¶
惠㓜順勤儉以守家業謙和以處鄉里心要平恕¶
毋懐險譎事貴含忍母輕闘争父老子弟曾見有¶
温良遜譲卑己尊人而人不敬愛者乎曾見有凶¶
狠貪暴利己侵人而人不疾怨者乎夫嚚訟之人¶
争利而未必得利求伸而未必能伸外見疾於官¶
府内破敗其家業上辱父祖下累兒孫何苦而為¶
<pb:KR4e0157_SBCK_011-11a>¶
此乎此&KR0022;之俗争利徤訟故吾言懇懇於此吾愧¶
無徳政而徒以言教父老其勉聴吾言各訓戒其¶
子弟毋忽¶
　　　勦捕漳宼方畧牌(正月)¶
㨿福建廣東布按二司叅議等官張簡等各呈勦¶
捕事宜巳經行仰遵照案騐施行&KR0001;有方畧恐致¶
泄露不欲備開案内為此另行牌仰廣東嶺東福¶
建汀漳等處兵備僉事顧應祥胡璉宻切㑹同守¶
巡紀功賛畫等官於公文至日便可&KR0045;言本院新¶
<pb:KR4e0157_SBCK_011-11b>¶
有明文謂天氣向煖農務方新兼之山路﨑險林¶
木蓊翳若雨水洊至瘴霧驟興軍馬深入實亦非¶
便莫若於要&KR0131;地方量留打手機兵操練隄備其¶
餘軍馬逐漸抽回待秋&KR0053;之後風氣凉冷然後三¶
省㑹兵齊進&KR0137;宣示逺近&KR0137;曉諭下人此聲既&KR0045;¶
&KR0077;乃大饗軍士陽若犒勞給賞為散軍之状實則¶
感激衆心作興士氣一面亦将不甚&KR0131;關人馬抽¶
放一處兩處以信其事其實&KR0001;散人馬亦可不逺而¶
復預遣間諜探賊虗實有間可乗即便齎糗&KR0742;枚¶
<pb:KR4e0157_SBCK_011-12a>¶
連夜速&KR0036;當此之時&KR0077;湏捨&KR0077;身家有死無生有¶
進無退若一念轉動便成大害勁卒當前重兵&KR0071;¶
後伺至其地鼓噪而入仍戒當先之士惟在摧&KR0289;¶
破陣不許斬取首級後&KR0071;重兵止許另分五六十¶
&KR0016;沿途&KR0053;斬其餘亦不得輙亂行次違者就便以¶
軍法斬首重兵之後紀功賛畫等官各率數隊相¶
&KR0071;而進嚴整行伍務令鼓噪之聲連亘不絶使諸¶
賊迯遯山谷者聞之不得復聚若賊首未盡探其¶
所如分兵速躡不得稍緩使賊復得為計巳&KR0023;渠¶
<pb:KR4e0157_SBCK_011-12b>¶
魁其餘解散黨與平日罪惡不大可招納者還與¶
招納不得貪功一㮣屠戮乗勝之餘&KR0057;要振兵肅¶
旅如&KR0004;遇敵不得恃勝懈弛恐生他虞歸途仍将¶
巳破賊巢悉與掃蕩經過寨堡村落務禁摽掠宜¶
撫恤者即加撫恤宜處分者即與處分毋速一時¶
之歸復遺他日之悔本院奉　命而來專以節制¶
四省沿邉軍職為務即今進兵一應機宜悉宜禀¶
聴本院庶㡬事有總領舉動齊一授去方畧敢有¶
故違悉以軍法論處各官知㑹之後即連名開具¶
<pb:KR4e0157_SBCK_011-13a>¶
遵依掲帖宻切囬報¶
　　　案行廣東福建領兵官進剿事宜¶
據福建廣東按察司等衙門備呈到院看得兩省¶
剿捕事宜設施布置頗巳詳備誠使諸将齊心軍¶
士用命並舉夾攻巳有必克之&KR0020;但事干各省舉¶
動難一頓兵既乆變故旋生則謀筭機宜旬日頓¶
異亦難各守&KR0004;議執為定&KR0003;照得福建軍務整緝¶
既乆兼有海滄演城政和諸處打手足可濟事諸¶
将咸有以功贖罪之心意氣頗銳當道亦皆恊謀¶
<pb:KR4e0157_SBCK_011-13b>¶
并力期&KR0053;克捷之功利在速戰若當集謀之始掩¶
賊不備奮撃而前成功可必今既曠日持乆聲&KR0020;¶
彰聞各巢賊黨必有連絡紏合阻阱設械以禦我¶
師其為奸黨當亦日加險宻至於今日巳為持乆¶
之師且宜示以寛&KR0520;待間而&KR0036;而猶執其乗機之¶
&KR0003;張皇於外以堅賊志是謂知吾卒之可擊而不¶
知敵之未可撃也廣東之兵集謀稍緩聲威未震¶
意在&KR0029;重狼逹土軍然後舉事利於持乆是亦慎¶
重周悉之謀諸賊聞之雖相結聚尚&KR0049;土兵之集¶
<pb:KR4e0157_SBCK_011-14a>¶
以卜戰期其備必猶&KR0520;弛若因而形之以緩乗此¶
機候正可&KR0108;怯為勇變弱為強而猶執其持重之¶
&KR0003;必&KR0049;土軍之至以坐失事機是徒知吾卒之未¶
可撃而不知敵之正可撃也善用兵者因形而借¶
勝於敵故其戰勝不復而應形於無窮勝&KR0018;之筭¶
間不容髪烏可執滯除江西南贛地方凡通賊&KR0028;¶
隘巳行兵備副使楊璋委官隄備截殺及将進剿¶
方畧各另差人封付福建僉事胡璉廣東僉事顧¶
應祥㑹同守巡等官宻切遵依行事外仰抄案囬¶
<pb:KR4e0157_SBCK_011-14b>¶
司即行各官務要同心恊徳乗間而動毋得各守¶
一見縻軍僨事一應進止不必呈禀以致誤事領¶
軍等官随機應變就便施行一面呈報如復彼此¶
偏執失誤軍機定行従重叅拏决不輕貸其軍馬¶
錢糧紀功給賞等項已行有成規不再更定¶
　　　案行漳南道守巡官戴罪督兵剿賊¶
據福建漳南道右叅政艾洪等呈准左叅政陳䇿¶
副使唐澤手本該三司遵依議委各職随軍紀功¶
運謀經畧依蒙前詣南靖縣小溪中營住扎查理¶
<pb:KR4e0157_SBCK_011-15a>¶
軍情審驗功次大約賊衆以四分為率一分就擒¶
一分聴撫俱巳審驗查處明白一分逺遯廣東境¶
界一分深藏本處山谷狼子野心絶巖峻嶺易以¶
計破難以兵碎必湏通将調募見在官軍二萬二¶
千餘名再加議處减冗兵以省費留精兵以守險¶
待賊饑疲随加撫勦庶幾軍餉不缺農業不廢節¶
據各哨委官連日禀報各賊恃居險阻公然拒敵¶
官軍不聴招撫合無&KR0071;處本省錢糧以堅自守之¶
謀催請廣東狼兵以&KR0135;夾攻之計等因随據叅政¶
<pb:KR4e0157_SBCK_011-15b>¶
陳策等呈據鎮海衞指揮髙偉呈指揮覃桓縣丞¶
紀鏞&KR0013;大傘賊衆突出馬䧟深泥&KR0013;傷身死等因¶
到院簿查先據叅政陳䇿等呈已經批各官酌量¶
事機公同㑹議如是賊雖據險而守尚可出其不¶
趋掩其不備則用鄧艾破蜀之䇿從問道以出竒¶
若果賊已盤據得地可以計困難以兵克則用充¶
&KR0038;破羗之謀减冗兵以省費務在防隱禍於&KR0139;利¶
之中絶深奸於意料之外萬全無失僉謀皆同然¶
後呈來定奪去後今㨿前因叅照指揮髙偉既奉¶
<pb:KR4e0157_SBCK_011-16a>¶
差委督哨自合與覃桓等相度機宜恊謀並進&KR0077;¶
乃孤軍輕率中賊奸計雖稱督兵救援先亦頗有¶
斬&KR0023;終是功㣲罪大難以贖凖廣東通判陳䇿指¶
揮黄春千百戸陳洪鄭芳等既與覃桓等面議夾¶
攻眼見摧敗畧不應援挫損軍威壞事匪細俱屬¶
違法各該領兵守備兵備守巡等官督提欠嚴亦¶
屬有違合就通行叅究但在&KR0131;急用人之際姑且¶
記罪查勘督剿及查添調狼兵一節案查該省節¶
呈兵糧預備巳乆惟俟尅日進攻今始成軍而出¶
<pb:KR4e0157_SBCK_011-16b>¶
一遇小挫輙求濟師况動調狼兵徃返數月非但¶
臨渇掘井緩不及事兼據見在官兵二千有餘數¶
已不少兵貴善用豈在徒多况稱糧餉缺乏正宜¶
减兵省費安可益軍匱財除廣東坐視官員及應¶
否動調狼兵另行查議外仰抄案囬道查勘指揮¶
覃桓縣丞紀鏞是否領兵夾攻被傷身死各官原¶
領軍兵若干見在若干其指揮仲欽推官胡寕道¶
知事曾瑶知縣施祥等縁何不行策應是否畏避¶
退縮俱要備查明白従實開報其覃桓等&KR0001;統軍¶
<pb:KR4e0157_SBCK_011-17a>¶
兵就仰髙偉管領戴罪殺賊立功自贖仍仰福建¶
布政司作急查處堪以動友銀兩就呈鎮廵衙門¶
知會差官領觧軍前接濟一面備數呈來以慿查¶
考不許稽遲致悮軍機各該官員俱要&KR0108;勇恊心¶
乗機進剿毋頓兵遥制以失機宜毋坐待狼兵以¶
自&KR0520;弛務湏連營犄角以壮我軍之威更休迭出¶
以蓄我軍之銳多方以誤賊人之謀分攻以疲賊¶
人之守掃蕩巢穴靖安地方則東隅可收於桑榆¶
大捷不計其小挫事完之日通查功罪呈來以慿¶
<pb:KR4e0157_SBCK_011-17b>¶
酌量叅奏¶
　　　案行領兵官搜剿餘賊¶
據福建左叅政陳䇿副使唐澤㑹案呈准漳南道¶
叅政艾洪僉事胡璉手本督據委官指揮徐麒等¶
呈稱督領軍兵粘踪迫賊至象湖山賊寨連營拒¶
守遵奉本院宻諭佯言犒衆退兵俟秋再舉宻切¶
部勒諸軍乗&KR0520;&KR0108;擊云云除将擒斬功次審驗監¶
&KR0049;梟掛外呈乞照詳等因到院卷查先准兵部咨¶
前事已經備行福建廣東二省漳南嶺東二道守¶
<pb:KR4e0157_SBCK_011-18a>¶
巡兵備守備等官欽遵調兵上&KR0131;相機剿撫并将¶
進兵方畧行仰各官宻切遵照施行敢有故違悉¶
以軍法論處去後續據福建布按二司守巡漳南¶
道右叅政等官艾洪等呈據委指揮髙偉呈稱督¶
同指揮等官覃桓等領兵剋期夾攻不意大賊衆¶
突出䧟入深泥&KR0013;傷身死廣東官兵在彼坐視不¶
行䇿救呈詳到院叅看得各官頓兵日乆老師費¶
財致此敗&KR1518;顕是不奉節制故違方畧正行查勘¶
叅提間随據廣東按察司等衙門僉事顧應祥等¶
<pb:KR4e0157_SBCK_011-18b>¶
官㑹呈前事開稱約㑹福建官兵剋期進攻間&KR0050;¶
探福建官軍&KR0013;大&KR0987;賊徒殺死指揮覃桓等情各¶
職随即統兵䇿應當&KR0023;賊人一名審係賊首羅聖¶
欽執稱餘賊潜入箭灌巢内率領官兵直抵地名¶
白上村遇賊交戰斬&KR0023;賊級俘&KR0023;賊屬等因呈報¶
前來看得象湖箭灌最為峻絶諸巢賊首悉遁其¶
間賊之精悍盡聚於此自來兵卒&KR0001;不能攻今各¶
官雖有前挫随能宻遵方畧&KR0108;勇恊力竟破難克¶
之寨以&KR0053;桑榆之功計其大捷足盖小挫但象湖¶
<pb:KR4e0157_SBCK_011-19a>¶
雖破而可塘猶存賊首頗已就擒而餘猾尚多迯¶
遁若不乗此機㑹速行剿撲薙草存根恐復滋蔓¶
狡兎入穴&KR0023;之益難除将功次另行查奏外爲此¶
仰抄案囬道查照先行方畧乗此勝&KR0289;急攻可塘¶
破竹之&KR0020;不可復緩仍一面分兵搜斬餘猾毋令¶
復聚爲奸罪惡未稔可招納者還與招納毋縦貪¶
功一槩屠戮務&KR0053;一簣之功勿爲九仞之棄本院¶
即日自漳州起程前來各營督戰仍與各官備歷¶
已破諸賊巢壘共議經乆之䇿抄案¶
<pb:KR4e0157_SBCK_011-19b>¶
　　　奬勵福建官巡漳南道廣東守巡嶺東道¶
　　　領兵官¶
據福建叅政陳䇿艾洪副使唐澤僉事胡璉都指¶
揮僉事李㣧廣東叅議張簡僉事顧應祥都指揮¶
僉事楊&KR0375;各呈稱據委官知府通判等官鍾湘徐¶
璣等率領軍兵夾攻象湖可塘箭灌大傘等處賊¶
巢前後擒斬賊首詹師富羅宗旺等共計一千五¶
百餘名顆及俘&KR0023;賊屬牛馬器械等數到院看得¶
象湖箭灌諸寨皆係極險最深賊巢自來官兵&KR0001;¶
<pb:KR4e0157_SBCK_011-20a>¶
不能下今各官乃能運謀設䇿恊力夾攻旬月之¶
間擒斬賊首掃蕩巢穴謀勇&KR0139;著功勞可嘉除将¶
功次查奏外通合先行奬勵為此牌仰汀州府上¶
杭縣即便動支商稅銀兩買辦綵段銀花羊酒委¶
官分投領齎備用皷樂迎送各官處用旌勤勞以¶
明奬勵之典其餘領哨有功官員知府鍾湘等就¶
行該道照依定去賞格酌量輕重徑自支給官錢¶
買辦花紅等項一體賞勞仍具由囬報以慿查考¶
　　　告諭新民¶
<pb:KR4e0157_SBCK_011-20b>¶
爾等各安生理父老教訓子弟頭日人等撫緝下¶
人俱要勤爾農業守爾門户愛爾身命保爾室家¶
孝順爾父毋撫飬爾子孫無有為善而不蒙福無¶
有為惡而不受殃毋以衆暴寡毋以強凌弱爾等¶
務興禮義之習永為良善之民子弟羣小中&KR0137;有¶
不遵教誨出外生事為非者父老頭目即與執送¶
官府明正典刑一則彰明爾等為善去惡之誠一¶
則剪除莨莠免致延蔓貽累爾等良善吾今奉¶
命巡撫是方惟欲爾等小民安居樂業共享太平¶
<pb:KR4e0157_SBCK_011-21a>¶
&KR0001;恨才識短淺雖懐愛民之心未有愛民之政近¶
因督征象湖可塘諸處賊巢悉巳擒斬掃蕩住軍¶
於此當兹春耕甚欲親至爾等&KR0001;居鄉村面問疾¶
苦又恐跟随人衆&KR0137;至勞擾爾民特遣官&KR0132;諭告¶
及以布疋頒賜父老頭目人等見吾勤勤撫恤之¶
心餘人衆多不能遍及各宜體悉此意¶
　　　欽奉　敕諭切責失機官員通行各屬¶
照得本院於本年六月十五日節該欽奉　敕近¶
該巡按福建監察御史程昌奏今年正月内&KR0013;漳¶
<pb:KR4e0157_SBCK_011-21b>¶
州南靖地方流賊殺死領軍指揮覃桓縣丞紀鏞¶
射死軍人打手一十五名叅稱指揮髙偉叅政陳¶
䇿艾洪副使唐澤僉事胡璉都指揮李㣧失機誤¶
事俱各有罪及稱爾膺兹重&KR0009;責亦難辭等因下¶
兵部議謂前項賊情自去年七月巳　敕彼處撫¶
巡等官相機撫剿日乆未見成功今反堕賊計䘮¶
師失事欲将髙偉陳䇿等姑免提問各令住俸戴¶
罪殺賊并降　敕切責令爾立效贖罪朕皆&KR0025;之¶
敕至爾宜親詣潮漳二府地方申嚴號令詳審機¶
<pb:KR4e0157_SBCK_011-22a>¶
宜督同守巡領軍等官調集官軍民快打手人役¶
儧運糧餉指授方畧随賊向徃設法剿捕其福建¶
廣東江西官員悉聴爾節制有急督令互相䇿應¶
約㑹夾攻不許自分彼此執抝誤事如有不用命¶
及遲誤供軍者宜照原奉　敕内事理徑自拏問¶
施行事有應與兩廣并江西巡撫等官議處者公¶
同計議而行務要處置得宜賊徒殄㓕以靖地方¶
欽此欽遵外照得本院於本年正月十六日抵贛¶
蒞事當據福建叅政陳䇿僉事胡璉等呈為急報¶
<pb:KR4e0157_SBCK_011-22b>¶
賊情事已經宻具方畧行各官遵照約㑹廣東官¶
兵剋期夾攻随據各官呈稱指揮覃桓縣丞紀鏞¶
在廣東大傘地方遇賊突出抵戰身死又稱象湖¶
可塘等寨係極髙絶險自來官兵&KR0001;不能攻乞添¶
調狼兵俟秋再舉等因到院叅看各官頓兵不進¶
致此敗&KR1518;&KR0139;是不奉節制故違方畧正宜恊憤同¶
&KR0108;因敗求勝豈可輙自退阻&KR0029;調狼兵坐失機㑹¶
本院即於當日選兵二千自贛起程進屯汀州一¶
面督令各官宻照方畧火速進剿立功自贖一面¶
<pb:KR4e0157_SBCK_011-23a>¶
查勘失事縁由另行叅　奏間随據各官續呈遵¶
奉本院&KR0083;牌宻諭佯言犒衆班師乗賊怠弛衘枚¶
直搗攻破象湖等寨又經行令各官乗此勝&KR0289;速¶
攻可塘破竹之&KR0020;不可復緩仍一面分兵搜擒餘¶
猾毋令復聚為奸本院亦自汀州進軍上杭期至¶
賊寨親自督戰随據各官復呈為捷音事開稱攻¶
破賊巢三十餘處擒斬首從賊人一千四百二十¶
餘名顆俘&KR0023;賊屬五百七十餘名口燒毁房屋二¶
千餘間奪&KR0023;牛馬&KR0141;仗無筭即今餘黨悉願聴撫¶
<pb:KR4e0157_SBCK_011-23b>¶
出給告示招撫得脇從賊人一千二百三十五名¶
家口二千八百二十八名口乞要班師等因已經¶
具本奏報去後今奉　敕諭切責不勝惶恐待罪¶
然猶幸其因人成事偶&KR0023;&KR0053;功愧雖難當罪&KR0137;可¶
免随又訪得各賊徒黨尚多迯遁諸巢餘蘖又復¶
萌芽果爾則憂患方興罪累日重深思其故恐是¶
各官急於成功不能掃蕩&KR0137;是憚於乆役為此隠¶
瞞本院聞此實切慚懼即欲遵奉　敕諭事理親¶
至漳州體勘查處但今南贛盗贼猖獗方奉欽¶
<pb:KR4e0157_SBCK_011-24a>¶
依來勦師期&KR0131;迫軍馬錢糧必湏調度&KR0020;難逺出¶
又前項事情出於傳聞未委虗的合行查勘為此¶
仰抄捧囬司照依備奉　敕諭及查照先今案驗¶
内事理即委本司公正堂上官一員㑹同守巡該¶
道官親詣漳州地方督同知府等官&KR0005;巳破賊巢¶
逐一查勘前項強賊曾否盡絶&KR0001;&KR0023;賊首是否真¶
正徒黨有無迯遁餘蘖有無萌芽是否各官苟且¶
隠瞞惟復别賊各另生&KR0036;若賊首果已擒&KR0023;巢穴¶
果已掃蕩是實取具各官不致遺患重甘結状具¶
<pb:KR4e0157_SBCK_011-24b>¶
由呈來如&KR0137;有&KR0001;規避欺蔽俱要明白聲&KR0003;以憑¶
叅究施行若有脫漏殘黨&KR0137;是别項流賊乗間嘯¶
聚事出意外亦要從實開報就将防剿機宜作急¶
議處停當相機行事一面呈來定奪無得畏難推¶
咎以致貽患地方　&KR0038;典具存取罪愈大俱無違¶
錯遲延¶
　　　兵符節制(五月)¶
先據該道具呈計處武備以便經乆事議将原選¶
聴調人役如寕都殺手廖仲噐之屬盡行查出頂¶
<pb:KR4e0157_SBCK_011-25a>¶
&KR0024;各縣選退機兵通拘贛城操演以備征調已經¶
批仰施行去後看得習戰之方莫要於行伍治衆¶
之法莫先於分數&KR0001;據各兵既集部曲行伍合先¶
預定為此仰抄案囬道照依定去分數将調集各¶
兵毎二十五人編為一伍伍有小甲五十人為一¶
隊隊有&KR0291;甲二百人為一哨哨有長恊哨二人四¶
百人為一營營有官有叅謀二人一千二百人為¶
一陣陣有偏将二千四百人為一軍軍有副将偏¶
将無定員臨陣而設小甲於各伍之中選材力優¶
<pb:KR4e0157_SBCK_011-25b>¶
者為之總甲於小甲之中選材力優者為之哨長¶
於千百戸義官之中選材識優者為之副将得以¶
罰偏将偏将得以罰營官營官得以罰哨長哨長¶
得以罰總甲總甲得以罰小甲小甲得以罰伍衆¶
務使上下相維大小相承如身之使臂臂之使指¶
自然舉動齊一治衆如寡庶㡬有制之兵矣編選¶
既定仍毎五人給一牌備列同伍二十五人姓名¶
使之連絡習熟謂之伍符毎隊各置兩牌編立字¶
號一付總甲一藏本院謂之隊符毎哨各置兩牌¶
<pb:KR4e0157_SBCK_011-26a>¶
編立字號一付哨長一藏本院謂之哨符毎營各¶
置兩牌編立字號一付營官一藏本院謂之營符¶
凡遇征調&KR0036;符比號而行以防奸偽其諸緝飬訓¶
練之方旗皷進退之節要皆逐一講求務濟實用¶
以&KR0053;成績事完備造花名手冊送院以慿查考發¶
遣¶
　　　預整操練¶
案照先經批仰将聴調人役查拘操演以備征調¶
即今兵威士氣以覺漸有可觀但諸色人内尚有¶
<pb:KR4e0157_SBCK_011-26b>¶
遺才亦合通拘操演看得龍南等縣捕盗老人葉¶
秀芳等部下兵衆亦多經戰陣况各役向化日乆¶
皆有竭忠報効之心但其勇力雖有而節制未諳¶
向慕雖誠而情意未洽一時調用亦恐兵違将意¶
将拂士情信義既未交孚心志豈能齊一為此仰¶
抄案囬道通将&KR0001;屬向化義民人等悉行查出照¶
依先行定去分數行令各選部下驍勇之士多者¶
二三百人少者一百人&KR0137;五十人順從其便分定¶
班次各役若無别故自行統領&KR0137;有事故相妨許¶
<pb:KR4e0157_SBCK_011-27a>¶
令推選親屬為衆&KR0001;服者代領前來贛城皆於教¶
塲内操演除耕種之月放令歸農其餘農隙俱要¶
輪班上操仍於教塲起盖營房使各有捿息之地¶
人給口粮使皆無供饋之勞効有功勤者厚加犒¶
賞違犯約束者時與懲戒如此則號令素習自然¶
如身臂手指之便㤙義素行自然興父兄子弟之¶
愛居則有禮動則有威以是征誅将無不可矣¶
　　　選募将領牌¶
看得&KR0001;屬地方盗賊充斤一應撫剿事宜各該兵¶
<pb:KR4e0157_SBCK_011-27b>¶
備等官既以地方責任&KR0020;難頻來面議若專以公¶
文徃來非惟事情不能該悉兼恐機宜多致瀉漏¶
為此牌仰郴州兵備道即於&KR0001;屬軍衛有司官&KR0137;¶
義官&KR0132;老推選素有膽略才堪将領熟知賊寨險¶
夷備暁盗情向背忠慎周宻可相信任者一二人¶
前來軍門凡遇地方機務即與宻切商度徃來計¶
議庶幾事可周悉機無踈虞¶
　　　批留嶺北道楊璋給由呈¶
據副使楊璋呈給由事看得　朝廷設官本因保¶
<pb:KR4e0157_SBCK_011-28a>¶
障臣子盡職匪專給由副使楊璋才力精敏識見¶
練逹乆在軍中習知戎務見今盗賊猖熾方爾請¶
兵㑹剿一應軍馬錢糧皆&KR0029;賛畫方有次弟若因¶
給由遽爾輕動更代之人豈免事多生踈交承之¶
際必至弊乗間隙遂有出柙之虞何益噬臍之悔¶
仰本官勿以循例給由為急惟以効忠盡職為先¶
益展謀猷仍舊供職地方安靖足申體　&KR0038;之勤¶
懋績彰聞豈俟天曹之考仍行撫按衙門知㑹呈繳¶
　　　批廣東韶州府留兵防守申¶
<pb:KR4e0157_SBCK_011-28b>¶
㸔得本院募兵選士&KR0082;弭盗安民正恐地利不能¶
齊一措置或有未周故期各官酌量潤色務求盡¶
善可乆今據該府各縣所呈非惟不能弭盗而適¶
以啓盗非徒不能安民而又以擾民此豈本院立¶
法之初意㢤行仰各縣掌印官務體本院立法不¶
得已之意各要酌量事&KR0020;通融審䖏苟無不盡之¶
心自無難䖏之事兵法謂守則不足攻則有餘今¶
各縣所留之兵止於防守而兵備所選之士將以¶
剿襲防守之兵雖老弱皆可以備數而張威剿襲¶
<pb:KR4e0157_SBCK_011-29a>¶
之士非精銳不可以摧&KR0289;而䧟陣况各縣&KR0001;留尚¶
有三分之二而兵備&KR0001;取止得三分之一其於大¶
&KR0020;未便&KR0635;損今取三分之一而遂以為地方不復¶
可守假使原數止此亦将别無措置之方耶又况¶
剿襲之兵既集則兵威日振聲東撃西倐來忽徃¶
賊将瞻前顧後自然不敢輕出各縣防守愈易為¶
力此於事理亦皆明白易見各官&KR0011;皆狃於因循¶
憚於振作惟知取私便之為利而不知妨大計之¶
為害宜各除去偏小之見共為公溥之謀若復推¶
<pb:KR4e0157_SBCK_011-29b>¶
調遲延夾攻在邇巳經　奏有成命苟誤軍機定¶
以軍法從事¶
　　咨報湖廣巡撫右副都御史秦防賊奔竄(八/月)¶
准巡撫湖廣都御史奏　咨云云已經一體欽遵¶
施行續據江西嶺北道副使楊璋看得朱廣寨等¶
處係桂陽樂平二縣界内賊奔要路今夾攻在邇¶
要行各道預&KR0036;精兵把截又經備行廣東湖廣各¶
官起集驍勇機快父子鄉兵選委素有能幹官員¶
統領各於賊行要路晝夜嚴加把截&KR0137;遇前賊奔¶
<pb:KR4e0157_SBCK_011-30a>¶
迯就便詳察險易相機截捕&KR0137;先於朱廣魚黄賊¶
&KR0001;潜迯諸山寨多張疑兵使賊不敢奔徃務要慮¶
出萬全不得墮賊奸計各道仍湏分投&KR0050;探出竒¶
設伏先事預防但得賊中虗實差人飛報軍門大¶
抵防㓂如水四面隄防既固但有一處渗漏必致¶
併力潰決賊&KR0001;奔迯尚恐不止前項諸處仍行各¶
道再加詢訪但有罅隙即便行文知㑹互相關防¶
必使皆無蟻穴之漏庶可全&KR0053;草薙之功今准前¶
因為照前項各賊屢經夾攻狡猾有素今聞大舉¶
<pb:KR4e0157_SBCK_011-30b>¶
預将妻子搬&KR0009;此亦&KR0020;&KR0001;必有照得咨開龔福全¶
李斌皆巳搬送妻子近徃桶岡親識人家除行領¶
北道宻行擒拏一面行文湖廣各官将前項窩户¶
姓名宻切知㑹&KR0137;住近桂陽&KR0137;住近上猶就仰各¶
該守把官兵相機剿捕外擬合咨報云云¶
　　欽奉　敕諭提督軍務新　命通行各屬(九/月)¶
正徳十二年九月十一日節該欽奉　敕諭江西¶
南安贛州地方與福建汀漳二府廣東南韶潮惠¶
四府及湖廣彬州桂陽縣壤地相接山嶺相連其¶
<pb:KR4e0157_SBCK_011-31a>¶
間盗賊不時生&KR0036;東追則西竄南捕則北奔盖因¶
地分各省事無統屬彼此推調難爲處置先年以¶
此之故嘗設有都御史一員廵撫前項地方就令¶
督剿盗賊但責任不專&KR0011;多因循苟且不䏻申明¶
賞罰以勵人心致令盗賊滋多地方受禍今因爾¶
所奏及該部覆奏事理特改命爾提督軍務常在¶
贛州或汀州住劄仍徃前各處撫安軍民修理城¶
池禁革奸&KR0102;一應軍馬錢粮事宜俱聴便宜區畫¶
以足軍餉但有盗賊生&KR0036;即便嚴督各該兵備守¶
<pb:KR4e0157_SBCK_011-31b>¶
備守廵并各軍衞有司設法調兵剿殺不許踵襲¶
舊&KR0102;招撫蒙蔽重為民患其管領兵快人等官員¶
不拘文職武職若在軍前違期并逗遛退縮者俱¶
聴以軍法從事生擒盗賊鞫問明白亦聴就行斬¶
首示衆斬&KR0023;賊級行令各該兵備守備官即時紀¶
驗明白備行江西按察司造冊奏繳查照南方剿¶
殺蛮賊事例陞賞激&KR0134;仍要選委廉䏻官員宻切¶
體訪或僉所在大户并被害之家及素有智力人¶
丁多方追襲量加糧賞或募知因之人隂為鄉導¶
<pb:KR4e0157_SBCK_011-32a>¶
或購令賊徒自相斬捕&KR0137;許令脅從并亡命窩主¶
人等自行出首免罪皆聴爾随宜處置不必執定¶
一&KR0003;其&KR0063;捕人員&KR0057;要嚴加戒約不許妄挐平人¶
及容賊挾讐攀引因而嚇詐財物擾害良善軍衛¶
有司官員中政務修舉者量加奨勸其有貪殘畏¶
縮誤事者文職五品以下武職三品以下徑自孥¶
問發落事有&KR0063;與各該鎮廵官計議者亦湏計議¶
而行爾為風憲大臣受兹新命尤宜廉能剛果肅¶
清積&KR0102;以副　朝廷委任之意如違責亦有所歸¶
<pb:KR4e0157_SBCK_011-32b>¶
焉爾其欽承之毋忽故敕欽此欽遵擬合通行為¶
此仰抄捧回司照依案驗備奉　敕諭内事理并¶
行該道守廵兵備守備等官及府衞等官及府衛¶
所縣大小衙門一體欽遵施行都司呈鎮守布政¶
司呈廵撫按察司呈廵按衙門各查照施行¶
　　咨報湖廣廵撫右副都御史秦夾攻事宜¶
准廵撫湖廣都御史秦　咨内開夾攻江西該分¶
哨道并把截之路及各該官軍不無追剿徃來過¶
境必湏各給旗號識别以防錯誤凢遇賊&KR0020;縱撗¶
<pb:KR4e0157_SBCK_011-33a>¶
及攻堅去處各領哨官即便&KR0036;兵䇿應同舟共濟¶
又稱各省窩賊之家今既各有指實必湏從長計¶
處絶其禍本以&KR0053;全功煩爲&KR0153;酌行止并将合行¶
事宜咨報以憑轉行各該領兵等官遵守等因准¶
此先該本院訪得大&KR0067;南康上猶三縣近附賊巢¶
良民村寨甚多徃年大征不曾分别善惡給與良¶
民旗號及撥兵護守以致狼土官兵貪功妄殺玉¶
石不分亦有一二良民村寨給與旗號撥兵護守¶
又&KR0013;不才領兵官員并良民寨主受賊重賄及将¶
<pb:KR4e0157_SBCK_011-33b>¶
有名賊首隠藏其家事定仍復還巢至今貽患及¶
有吉安府龍泉萬安泰和三縣并南安府&KR0001;屬大¶
&KR0067;等三縣居民無籍者徃徃携帶妻女入輋為盗¶
行刼則指引道路征剿則通報消息&KR0057;為可惡即¶
今聞有大兵夾攻俱各潜行囬家遇有盤詰輙稱¶
被虜迯歸因而得脫誅戮若不通行挨究将來事¶
定仍復入巢地方之患何時可已就預行上猶等¶
三縣着落當該掌印官員查出附近賊巢居民村¶
寨通計若干圖畫申報以憑毎寨給與良善旗號¶
<pb:KR4e0157_SBCK_011-34a>¶
臨期撥兵護守仍取各寨主并地方總甲甘結在¶
官如有應剿賊徒來投希圖隠匿者許其擒斬送¶
官照例重賞容隠者事&KR0036;一寨之人通行坐以奸¶
細重罪其大&KR0067;龍泉等六鄉各給告示曉諭鄉村¶
里老人等但有平昔入輋為盗即今潜出許其舉¶
首亦行照例給賞容隠事&KR0036;本家并四鄰一體坐¶
罪如此庶良善免於玉石俱焚而盗賊得以根株¶
悉㧞俱經牌仰該道遵照施行外又據委官知府¶
等官季斆等呈稱依奉本院方畧分兵於上猶南¶
<pb:KR4e0157_SBCK_011-34b>¶
康等處防遏&KR0013;賊兩次紏衆出攻南安俱幸我兵¶
克捷即今賊&KR0020;略已衰敗若乗此機㑹直搗其巢¶
旬月之間可期掃蕩云云本院看得三省夾攻事¶
宜集兵有先後期約有遲速如上猶大&KR0067;之賊江¶
西先與湖廣夾攻止令廣東之兵于仁化把截候¶
廣東兵力已齊聴湖廣廣東約㑹夾攻江西之兵¶
止于大&KR0067;把截通&KR0049;廣東湖廣夾攻已畢廣東之¶
兵移于惠州江西之兵移于龍南又行約㑹夾攻¶
如此庶先後有序事機不失兵力不竭粮餉可省¶
<pb:KR4e0157_SBCK_011-35a>¶
又經移咨貴院查照施行外今准前因看得官軍¶
過境必湏各給旗號識别以防錯誤攻堅去處必¶
湏各領哨官即便&KR0036;兵䇿應庶得成功持論既極¶
公平&KR0001;處又甚詳悉除行領哨等官遵照施行外¶
惟守備指揮李璋&KR0001;呈窩賊之家傳聞之言未必¶
皆實巳行該道再行查訪務求的實㧞絶禍源其¶
進攻次第惟桶岡一處該與湖廣之兵㑹合若長¶
流坑左溪等處皆深入南安府&KR0001;屬三縣腹心之¶
内見今不次擁衆奔衝&KR0020;難止遏本院欲将前項¶
<pb:KR4e0157_SBCK_011-35b>¶
賊巢以次相機剿撲&KR0049;貴治之兵齊集㑹合夾攻¶
桶岡如此則江西腹心之害已除而二省夾攻之¶
舉得以併力&KR0025;事擬合移咨前去煩爲查照定處¶
咨報施行¶
　　征剿横水桶岡分委統哨牌¶
㨿守把金坑等處領兵縣丞舒富等申&KR0091;探得各¶
輋賊首聞知湖廣土兵将到集衆刼掠猖熾日甚¶
鑿山開塹爲備益堅又聞於桶岡後山陡絶崖壁¶
結構飛梯自此直入范陽大山延袤千里自來人¶
<pb:KR4e0157_SBCK_011-36a>¶
迹&KR0001;不能到今皆搬運粮榖設有機隘意在悉力¶
拒戰戰而不勝即奔入此中截㫁飛梯雖有十萬¶
之衆亦無&KR0001;施其力乞要急爲區處等因到院随¶
将各輋擒&KR0023;賊徒備細研審亦與&KR0001;呈略同照得¶
先經具　題及備行両省将各處賊巢以次攻剿¶
先約湖廣官兵㑹攻上猶諸賊未報但南贛兵力¶
自來疲弱爲賊&KR0001;輕必資湖廣土兵然後行事賊¶
見土兵未至必以爲夾攻尚逺雖若出其不意&KR0108;¶
兵合撃先以一哨急趋其後奪其隘口賊既失&KR0020;¶
<pb:KR4e0157_SBCK_011-36b>¶
殆可盡殪若必俟土兵之至果如各官&KR0001;呈䧟賊¶
計中老師費財復為他日之患追悔何及本院節¶
准兵部咨題奉　欽依南贛地方賊情著都御史¶
王守仁自行量調官軍設法剿捕及近奉　敕諭¶
云云俱聴以軍法從事欽此欽遵除監督守巡官¶
員外令分投先徃上猶大&KR0067;等處調度催督外本¶
院身督中軍直搗横水大巢&KR0001;據各哨官兵合就¶
分委督&KR0036;依期進剿¶
一仰贛州府知府邢珣統領後開官兵自上猶石¶
<pb:KR4e0157_SBCK_011-37a>¶
坑進由上稍石溪入磨刀坑過白封龍一面分兵¶
搜茶潭窵井&KR0142;州坑正兵經過朱坑早坑入楊梅¶
村攻白藍横水與都司許清指揮謝昶姚壐知縣¶
王天與等兵㑹合共結爲一大營及各選精銳用¶
鄉導兵引齎乾粮三日四搜附近各山寨如茶潭¶
窵井&KR0142;州坑寨下等處多方&KR0050;探務期盡絶互相¶
援應毋致踈虞左溪諸賊既盡然後分哨起營過¶
背烏坑穿牛角窟踰梅伏坑過長流坑渉果木口¶
搜芒背上思順過烏地入上新地中新地下新地¶
<pb:KR4e0157_SBCK_011-37b>¶
攻桶岡峒諸賊與知府唐淳指揮余㤙謝昶等兵¶
合&KR0020;夾撃賊既敗散遂㑹各營連絡掎角爲一大¶
營各營精銳開合縦横分布搜扒必噍&KR0011;無遺&KR0049;¶
有班師期日方許囬兵領哨各官及兵快人等敢¶
有臨陣退縮違犯號令者仰遵照本院欽奉　敕¶
諭内事理聴以軍法從事本官務要竭忠効命益¶
展才猷嚴督諸軍&KR0108;勇前進蕩除羣醜以靖地方¶
如或怠忽乖繆致有踈虞　&KR0038;典具存罪難輕貸¶
本院即日進屯南康親臨督戰一應進止機宜宻¶
<pb:KR4e0157_SBCK_011-38a>¶
切差人俱赴營&KR0001;禀白牌候事完日繳¶
　計開　安逺縣新民義官某某等名下打手¶
八百名乾字營哨長趙某某等名下機兵四百名¶
&KR0211;箭手一隊銃手八名鄉導二十名火藥八十斤¶
地圖一張軍令八十張號色布一千五百件兵旗¶
大小九十面令字藍絹大旗一面(竒兵搜扒用為/先導尋常皆捲)¶
(遇各營/兵始開)令字黄絹大旗一面(正兵行動用為先導/尋常皆捲遇各營兵)¶
(始/開)¶
軍令　失誤軍機者斬臨陣退縮者斬違犯號令¶
<pb:KR4e0157_SBCK_011-38b>¶
者斬經過宿歇去處敢有&KR0259;擾居民及取人一草¶
一木者斬劄營起隊取火作食後時遲慢者照軍¶
法治因而誤事者斬安營住隊常如對敵不許私¶
相徃來及輙去衣甲噐仗違者照軍法治因而誤¶
事者斬凡安營訖非給有各隊信牌及非營門而¶
輙出入者皆斬守門人不舉告者同罪其出營樵¶
牧汲水方便而擅過營門外者杖一百軍中呼號¶
奔走驚衆者斬雖遇賊乗暗攻營将士輙呼動者¶
斬軍中卒遇火起除奉軍令救火人外敢有喧呼¶
<pb:KR4e0157_SBCK_011-39a>¶
及擅離本隊者斬軍中守夜巡夜之人毎夜各有¶
號色號色不應者即便&KR0053;縛軍中不許私議軍機¶
及妄言禍福休咎惑亂衆心違者皆斬凡入賊境¶
哨探可徃而畏難不徃托故推調及囬報不實者¶
斬軍行遇敵人徃衝及有埋伏在傍者不許輙動¶
即便整隊向賊牢把相機殺剿違者斬軍行遇賊¶
乞衆降恐有奸謀即要駐軍嚴備一面飛禀中軍¶
令其逺退自縛來投不許輙與相近遇有自稱官¶
吏及地方里老來迎接者亦不許輙與相近即便¶
<pb:KR4e0157_SBCK_011-39b>¶
駐軍嚴備一面飛禀中軍審實&KR0036;落違者皆斬賊¶
使入營及來降之人将士敢與私語及問賊中事¶
宜凡漏泄軍情者斬凡臨陣對敵一隊失全伍皆¶
斬鄰隊不救鄰隊皆斬賊敗追奔不得太逺一聴¶
號令聞鼓方進聞金即止違者斬賊巢財物並聴¶
殺賊已畢差官勘驗給賞敢有臨陣擅取者斬乗¶
勝逐賊不許争取首給路有遺下金銀寳物不許¶
低頭拾取違者皆斬¶
一仰統兵官汀州府知府唐淳統領後開官兵前¶
<pb:KR4e0157_SBCK_011-40a>¶
徃南安府自百歩橋浮江合村等處進屯聶都㑹¶
同把隘推官徐文英将&KR0039;集守把鄉夫於内選取¶
堪為鄉導者一百名分引哨路進襲上關破下&KR0028;¶
乃分兵為三哨中一大哨踰相見嶺撲宻溪徑攻¶
左溪右一小哨從下&KR0028;分道搜絲茅&KR0309;復從中大¶
哨於宻溪進攻左溪左一小哨自宻溪搜羊牯腦¶
山復自宻溪從中大哨進攻左溪三哨復合為一¶
與本院㑹於横水遂㑹同守備郟文知府季斆指¶
揮余㤙縣丞舒富等兵五營犄角合為一大營乃¶
<pb:KR4e0157_SBCK_011-40b>¶
各選精銳用鄉導分引齎乾粮二三日四搜山寨¶
多方&KR0050;探務期盡絶互相援應毋致踈虞左溪諸¶
賊既盡聴&KR0049;本院再授方畧然後分哨起營復自¶
宻溪囬關田推官徐文英仍於&KR0028;田厚集營陣以¶
待奔竄遺賊勿輕散動本官自&KR0028;田率兵由古亭¶
進屯上保復自上保歴茶坑由十八磊依期進於¶
木㘭攻桶岡諸賊與知府邢珣指揮余㤙等兵合¶
&KR0020;夾撃賊既敗散遂㑹各營連絡掎角為一大營¶
各選精銳開合縦横分布搜扒必使噍&KR0011;無遺&KR0049;¶
<pb:KR4e0157_SBCK_011-41a>¶
有班師之日方許囬兵領哨各官及兵快人等敢¶
有臨陣退縮違犯號令者仰即遵照本院云云¶
計開(云云下同)¶
一仰南安府知府季斆統領後開官兵自南安府¶
石人背進破義安分兵搜朱雀坑入西&KR0528;分兵搜¶
狐狸坑進船厰分兵搜李家坑屯穏下分兵搜李¶
坑遂踰狗脚嶺搜隂木坑攻左溪與本院㑹於横¶
水遂與守備郟文知府邢珣唐淳指揮余㤙縣丞¶
舒富等兵合連為一大營乃各選精銳齎乾粮三¶
<pb:KR4e0157_SBCK_011-41b>¶
日用鄉導分引四搜附近山寨多方&KR0050;探務期盡¶
絶互相援應毋致踈虞左溪諸賊既盡然後分哨¶
起營過宻溪搜羊牯腦踰相見嶺歷上&KR0028;下&KR0028;&KR0028;¶
田經古亭分屯上保茶坑㫁胡蘆洞等處賊路四¶
面設伏以待桶岡奔賊為都指揮許清之&KR0071;探&KR0049;¶
緩急相機應援必使根株悉㧞噍&KR0011;無遺候有班¶
師期日方許囬兵領兵各官及兵快人等敢有臨¶
陣退縮違犯號令者仰即遵照本院云云¶
一仰江西都司都指揮僉事許清統領後開官兵¶
<pb:KR4e0157_SBCK_011-42a>¶
自南康進破雞湖撲新地襲楊梅坑攻白藍與本¶
院㑹於横水遂與知府邢珣等兵㑹合共結為一¶
大營乃各選精銳用鄉導分引齎乾粮二三日四¶
搜附近各山寨多方&KR0050;探務期盡絶互相援應毋¶
致踈虞横水諸賊既盡聴候本院再授方略然後¶
分哨起營自横水穿牛角窟搜川抝隂木潭㑹左¶
溪入宻溪過相見嶺歷下關上&KR0028;&KR0028;田上華山過¶
鱗潭屯左泉分㫁西山界胡蘆洞等賊路四面設¶
伏以待桶岡奔賊仍歸屯横水控制諸巢遥與知¶
<pb:KR4e0157_SBCK_011-42b>¶
府季斆相機應援必使根株悉㧞噍&KR0011;無遺&KR0049;有¶
班師日期方許囬兵領哨各官及兵快人等敢有¶
臨陣退縮違犯號令者仰即遵照本院云云¶
一仰守備南贛二府地方以都指揮體統行事指¶
揮使郟文統領後開官兵前徃南安府自石人坑¶
度湯瓶嶺破義安上西&KR0528;過鉛厰破苦竹坑剿長¶
河洞搜狐狸坑攻左溪與本院㑹於横水遂與知¶
府唐淳季斆指揮余恩縣丞舒富等兵營營連絡¶
爲一大營乃各選精銳用鄉導分引齎乾糧二三¶
<pb:KR4e0157_SBCK_011-43a>¶
日四搜附近山寨如天台菴獅子山絲茅&KR0309;等處¶
多方爪探務期盡絶互相援應毋致踈虞左溪附¶
近諸賊既盡聴&KR0049;本院再授方略然後分哨起營¶
自左溪過宻溪分兵搜絲茅&KR0309;㑹下&KR0028;入&KR0028;田過¶
古亭踰上保搜茶坑屯於十八磊分兵㫁下章設¶
伏以待桶岡奔賊為知府唐淳之&KR0071;使人探&KR0049;消¶
息相機應援必使遠近各賊噍&KR0011;無遺候有班師¶
期日方許囬兵領兵各官及兵快人等敢有臨陣¶
退縮違犯號令者仰即遵照本院云云¶
<pb:KR4e0157_SBCK_011-43b>¶
一仰贛州衞指揮余㤙統領後開官兵自上猶官¶
隘踰獨孤嶺至營前進金坑屯過歩破長流坑分¶
兵入梅伏坑破牛角窟撲川抝隂木潭與正兵合¶
攻左溪與本院㑹於横水遂與縣丞舒富知府唐¶
淳季斆守備郟文等兵連絡為一大營乃各選精¶
銳齎乾糧二三日用鄉導分引四搜附近各山寨¶
多方爪探務期盡絶互相援應毋致踈虞左溪諸¶
賊既盡聴候本院再授方略然後分哨起營過宻¶
溪搜羊牯腦踰相見嶺歷下關上&KR0028;&KR0028;田經華山¶
<pb:KR4e0157_SBCK_011-44a>¶
鱗潭網夾裏從左溪人西山界攻桶岡諸賊與知¶
府邢珣唐淳指揮謝昶等兵合&KR0020;夾撃賊既敗散¶
遂㑹各營連絡掎角為一大營各選精銳開合縦¶
横分布搜扒必使噍&KR0011;無遺候有班師期日方許¶
囬兵領兵各官及兵快人等敢有臨陣退縮違犯¶
號令者仰即遵照本院云云¶
一仰寕都縣知縣王天與督同典史梁儀統領後¶
開官兵自上猶官隘員坑過琴江口由白面寨至¶
長潭經&KR0464;&KR0309;屯石玉分兵搜樟木坑正兵自黄泥¶
<pb:KR4e0157_SBCK_011-44b>¶
坑過大湾入員分與本院㑹於横水遂與知府邢¶
珣都司許清等兵㑹合四營共結為一大營乃各¶
選精銳用鄉導分引齎乾糧二三日四搜附近各¶
山寨多方爪探務期盡絶互相援應毋致踈虞横¶
水等處諸賊既盡聴&KR0049;本院再授方略然後分哨¶
起營過背烏坑牛角窟梅伏坑渉長流渡果木口¶
搜芒背上思順入烏地經上新地中新地分屯下¶
新地分兵搜扒㫁絶要路四面設伏以待桶岡之¶
賊為知府邢珣之&KR0071;使人探&KR0049;緩急乃與縣丞舒¶
<pb:KR4e0157_SBCK_011-45a>¶
富聲息相接應援必使噍&KR0011;無遺候有班師期日¶
方許囬兵領兵各官及兵快人等敢有臨陣退縮¶
違犯號令者仰即遵照本院云云¶
一仰南康縣縣丞舒富統領後開官兵自上猶營¶
前金坑進屯過歩破長流坑徑攻左溪與本院㑹¶
於横水遂與知府邢珣唐淳季斆守備郟文等兵¶
合四營共結為一大營乃分選精銳齎乾糧用鄉¶
導分引四搜附近賊巢如鱉坑箬坑赤坑觀音山¶
奄塲仙鶴頭源陂左溪等處諸賊既盡聴候本院¶
<pb:KR4e0157_SBCK_011-45b>¶
再授方略然後分哨起營復自長流坑過果木口¶
搜芒背搜鐵木里狥上池遍搜東桃坑山源竹&KR0309;¶
泉大王嶺板嶺諸巢遂屯鎻匙龍外四面埋伏以¶
待桶岡奔賊仍與知縣王天與聲息相接彼此相¶
機應援必使噍&KR0011;無遺候有班師期日方許囬兵¶
領兵各官及兵快人等敢有臨陣退縮違犯號今¶
者仰即遵照本院云云¶
一仰吉安府知府伍文定統領後開官兵前去屯¶
劄穏下㑹同守備郟文併謀恊力搜剿稽蕪等處¶
<pb:KR4e0157_SBCK_011-46a>¶
賊巢進屯横水聴候本院再授方略然後進攻桶¶
岡諸峒本官仍湏詳察地理險易相度機宜恊和¶
行事毋得爾先我後力散&KR0020;分致失事機　&KR0038;典¶
具存决不輕貸其領哨各官及兵快人等敢有臨¶
陣退縮違犯號令者許即以軍法&KR0025;事軍中一應¶
事宜亦聴随宜應變應呈報者仍呈軍門施行¶
一仰廣東潮州府程鄉縣知縣張戩統領部下新¶
民打手鄉夫人等搜剿稽蕪黄雀抝新地等處賊¶
巢進屯横水聴候本院再授方略然後進攻桶岡¶
<pb:KR4e0157_SBCK_011-46b>¶
諸峒本官仍湏詳察云云¶
一仰中軍營叅随官¶
　　案行分守嶺北道官兵戴罪剿賊¶
叅看稽蕪大山不係進兵隘路若使郁文季斆等¶
遵依本院方略直趨左溪與諸軍連營合&KR0020;兵威¶
既振然後分兵四剿則稽蕪等巢自然聞風而靡¶
今乃不遵約束頓兵僻路以攻險絶堅小之㓂反¶
致損威挫銳非但有乖節制抑且違誤師期若使¶
各哨官兵皆若季斆等後期不進則左溪横水賊¶
<pb:KR4e0157_SBCK_011-47a>¶
巢根本腹心之地何由攻破諸軍何由得有今日¶
之勝論情定罪俱合處以軍法但今各營皆已乗¶
勝追逐賊徒四散奔潰正係&KR0131;&KR0028;搜節之際姑令¶
戴罪剿絶以贖前辜為此仰抄案囬道速督各官¶
分投把截搜剿俱要勵志&KR0108;勇毋徒退縮以自全¶
毋以小挫而自餒務&KR0108;澠池之翼以&KR0053;桑榆之功¶
如復仍前畏縮違誤軍令具存難再容恕仍将陣¶
亡千户劉彪及&KR0013;傷兵夫人等查驗紀録量加優¶
恤¶
<pb:KR4e0157_SBCK_011-47b>¶
　　搜剿餘黨牌¶
照得本院於本月十二日親督諸軍進破横水等¶
巢諸軍皆&KR0108;勇敢死奪險䧟陣賊乃大敗擒斬功¶
次數多良巳可嘉但聞餘黨徃徃復相嘯聚千百¶
為羣設柵阻險復為抗拒官兵之備&KR0001;據各兵進¶
攻之日攀崖縁壁下上險阻疲困巳極兼之隂雨¶
連日瘴霧咫尺不辯故且容令各兵暫爾休息今¶
天氣漸開兵力巳蘓若不乗此破竹之&KR0020;疾速急¶
撃使諸賊聲&KR0020;復得連絡用力益難為此牌仰該¶
<pb:KR4e0157_SBCK_011-48a>¶
道官吏嚴督各營官兵星夜速進務在三日之内¶
掃蕩餘蘖必使噍&KR0011;無遺敢有狃於一勝怠忽因¶
循逗遛不進致誤軍機者仰即遵照　敕諭事理¶
當時以軍法&KR0025;事該道亦要身督各官&KR0108;勇前進¶
毋&KR0635;一簣務在萬全¶
　　奨勵湖廣統兵叅将史春牌¶
㨿副使楊璋呈稱遵奉本院牌案監督各營官兵¶
照依二省刻定日期於十一月&KR0004;十日午時攻破¶
桶岡大峒賊徒皆已擒斬巢穴悉巳掃蕩但湖廣¶
<pb:KR4e0157_SBCK_011-48b>¶
官兵未知恐仍復前來非但無賊可剿抑且徒勞¶
逺渉乞将湖廣官兵留屯彼地免其過境實為彼¶
此兩便等因到院看得桶岡天險先經夾剿圍困¶
半年終不能下乃今一鼓而破斯固諸将用命軍¶
士效力實亦湖廣兵威大震有以懾服其心故破¶
巢之日不敢四散奔潰以克收兹全功訪得湖廣¶
統兵叅将史春紀律嚴明行陣肅整故能逺揚威¶
武致兹克捷雖兵不接刄而先聲以張相應差官¶
奬勵為此牌差千戸髙睿齎領後開花紅禮物前¶
<pb:KR4e0157_SBCK_011-49a>¶
去湖廣郴州親送本官營内傳布本院奬勵之意¶
以彰本官不&KR0139;之功¶
　　設立荼寮隘所¶
照得撫屬上猶等縣&KR0001;轄桶岡天險四面青壁萬¶
仭中盤二百餘里連&KR0528;叅天深林絶谷不睹日月¶
賊衆屯據其間東出西没逰刼殆遍人民遭其荼¶
毒地方受其擾害先年亦嘗用兵夾剿坐困數月¶
不能俘其一卒竟以招撫為名而罷近該本院奉¶
命征剿仗頼　天威悉巳掃蕩但恐官兵撤後四¶
<pb:KR4e0157_SBCK_011-49b>¶
方流賊乗間復聚必湏於&KR0131;&KR0028;去處設立隘&KR0001;分¶
撥軍兵委官防禦庶使地方得以永寕本院見屯¶
茶寮親督知府邢玽唐淳等徧歷各處險要相視¶
得茶寮正當桶岡之中自來盗賊據以為險西通¶
桂東桂陽南連仁化樂昌北接龍泉永新東入萬¶
安興&KR0038;堪以設隘保障當因湖廣官兵未至各營¶
屯兵坐候因以其暇責委千户孟俊等督領兵夫¶
先行開填基址伐木立柵起盖營房見今規模草¶
創巳具本院即欲移營上猶必湏委官督工庻幾¶
<pb:KR4e0157_SBCK_011-50a>¶
垂成之功不致廢弛及照茶寮既設隘&KR0001;就合摘¶
撥官兵防禦查得皮&KR0129;洞隘兵原非&KR0131;要合改移¶
茶寮及於鄰近上保古亭赤水鮮潭金坑編選隘¶
夫兼同防守庶一勞永逸事可經乆為此仰抄案¶
囘道坐委能幹縣官一員前去茶寮督工完造務¶
要堅固永乆不得因循遲延一靣查照本院欽奉¶
敕諭隨宜䖏置事理即&KR0005;原撥守把皮&KR0129;洞隘官¶
兵盡數移就茶寮住劄一靣於上保赤水古亭鮮¶
潭金坑等寨量丁多寡毎寨抽選精壯者一二百¶
<pb:KR4e0157_SBCK_011-50b>¶
名兼同防禦其合用匠作工食等項行令上猶南¶
康大&KR0067;三縣量支官錢給用完日具數及起撥官¶
兵數目一併囘報查考仍呈撫鎮廵按衙門知㑹¶
　　牌行招撫官(正徳十三/年二月)¶
㩀縣丞舒富禀稱横水等䖏新民廖成廖滿廖斌¶
等前來投招隨又招出别山餘黨唐貴安等一百¶
四十二名口俱稱原係&KR0013;脅無辜乞要安挿照例¶
糧差等因到院照得横水桶岡諸賊已經本院親¶
調官兵将賊首藍天鳳等悉已擒勦奏捷去後近¶
<pb:KR4e0157_SBCK_011-51a>¶
准兵部咨奏奉　&KR0217;㫖横水桶岡等䖏賊首謝志¶
山藍天鳳蕭貴模等既巳擒勦地方寜靖有功官¶
兵俱陞一級不願陞者照例給賞此後但有未盡¶
餘黨務要曲加招撫毋得再行勦戮有傷天地之¶
和其横水建立縣治俱依&KR0001;奏施行備咨准此除¶
查照通行外㸔得新民廖成等誠心投撫意已可¶
嘉又能招出餘黨非但洗其既徃之罪亦當錄其¶
圖新之功况今奉有　&KR0217;㫖方欲大普弘仁而廖¶
成等投順適當其時相應量加陞賞一以見　朝¶
<pb:KR4e0157_SBCK_011-51b>¶
廷之寛仁一以勵将來之向化為此牌仰縣丞舒¶
富即将新民廖成授以領哨義官廖滿廖斌等各¶
與廵捕老人名目令其分統招出新民編立牌甲¶
聴&KR0049;調遣殺賊更立新効以贖舊愆就於横水新¶
建縣城内立屋居住分撥田土令其照例納糧當¶
差本官務加撫恤毋令失&KR0001;有&KR0220;信義仍仰諭各¶
新民俱要洗心滌慮永為良善毋得聼信讐家恐¶
嚇妄生驚疑自取罪累及照見今農時已逼新民¶
人等牛具田種尚未能備今特&KR0036;去啇稅銀一百¶
<pb:KR4e0157_SBCK_011-52a>¶
兩就仰本官置買耕牛農器分給各民督令上&KR0131;¶
趂時布種其有見缺食用者亦與量給鹽米一應¶
撫安綏來之䇿有可施行俱仰本官悉心議䖏呈¶
來¶
　　批留兵搜捕呈¶
㸔得樂昌等䖏賊徒構怨連年流毒三省今兵備¶
僉事王大用等乃能身歷險阻設謀調度數月之¶
内致此克平論厥功勞良可嘉尚除具本　奏報¶
及一靣先行犒奬外&KR0001;㩀各哨賊徒穴巢雖巳底¶
<pb:KR4e0157_SBCK_011-52b>¶
定而漏殄難保必無况聞湖兵撤後各該巢穴多¶
復嘯聚河源龍川諸䖏殘賊亦復招群集黨連結¶
漸多逆其将來必復熾盛今雖役乆兵疲且宜班¶
師息衆但留兵搜捕亦不可茍毋謂斬木之不蘖¶
死&KR0069;之不然苟涓涓之不塞将江河之莫禦其狼¶
兵既已罷散難復追留若機快鄉兵之屬暫令歸¶
休即可起集爲輪畨迭出之計務使搜剿之兵若¶
農夫之耘耨庶㡬盗賊之種如莨莠之可除該道¶
仍備行搜捕各官務體此意悉㧞根苗無遺後患¶
<pb:KR4e0157_SBCK_011-53a>¶
批呈繳¶
　　批将士爭功呈¶
㩀兵備僉事王大用呈樂昌縣知縣李増緝&KR0023;大¶
賊首李斌等審驗明白續㩀湖廣永州府推官王¶
瑞之呈稱廣東差人邀奪等情已拘知縣見在人¶
役追出原得&KR0023;李斌金簮銀兩荷包見在&KR0139;是湖¶
廣兵快計擒不得妄報掩餙看得邇者大征之舉¶
湖廣實首其謀江廣亦恊其力既名夾攻事同一¶
體湖兵有失是亦廣兵之罪廣人有&KR0023;斯亦湖人¶
<pb:KR4e0157_SBCK_011-53b>¶
之功况今賊首既擒則湖廣領哨之官亦復何咎¶
雖云因虞得鹿而廣東計誘之人亦非無功但求¶
共成厥事何必巳專其伐矧各呈詞亦無相逺就¶
如湖廣各官&KR0001;呈即廣人乗機捕&KR0023;之功居然自¶
見就如廣東各官&KR0001;呈則湖官運謀驅逐之勞亦¶
自不掩&KR0023;級者匹夫之&KR0001;能争功者君子之大耻¶
仰該道備行湖廣守廵等官彼此同心易氣各自¶
㩀實造冊¶
　　告諭浰頭巢賊(正徳十二/年五月)¶
<pb:KR4e0157_SBCK_011-54a>¶
本院廵撫是方專以弭盗安民為職蒞任之始即¶
聞爾等積年流刼鄉村殺害良善民之&KR0013;害來告¶
者月無虚日本欲即調大兵勦除爾等隨徃福建¶
督征漳㓂意待囬軍之日勦蕩巢穴後因漳㓂既¶
平紀驗斬&KR0023;功次七千六百有餘審知當時倡惡¶
之賊不過四五十人黨惡之徒不過四千餘衆其¶
餘多係一時&KR0013;脅不覺惨然興哀因念爾等巢穴¶
之内亦豈無脅從之人况聞爾等亦多大家子弟¶
其間固有識逹事&KR0020;頗知義理者自吾至此未嘗¶
<pb:KR4e0157_SBCK_011-54b>¶
遣一人撫諭爾等豈可&KR0205;爾興師翦㓕是亦近於¶
不教而殺異日吾終有憾於心故今特遣人告諭¶
爾等勿自謂兵力之強更有兵力強者勿自謂巢¶
穴之險更有巢穴險者今皆悉已誅㓕無存爾等¶
豈不聞見夫人情之&KR0001;共耻者莫過於身&KR0013;為盗¶
賊之名人心之&KR0001;共憤者莫甚於身遭刼掠之苦¶
今使有人罵爾等為盗爾必怫然而怒爾等豈可¶
心惡其名而身蹈其實又使有人焚爾室廬刼爾¶
財貨掠爾妻女爾必懐恨切骨寧死必報爾等以¶
<pb:KR4e0157_SBCK_011-55a>¶
是加人人其有不怨者乎人同此心爾寜獨不知¶
乃必欲為此其問想亦有不得已者或是為官府¶
&KR0001;迫或是為大户&KR0001;侵一時錯起念頭誤入其中¶
後遂不敢出此等苦情亦甚可憫然亦皆由爾等¶
悔悟不切爾等當初去從賊時乃是生人尋死路¶
尚且要去便去今欲改行從善乃是死人求生路¶
乃反不敢何也若爾等肯如當初去從賊時&KR0184;死¶
出來求要改行從善我官府豈有必要殺汝之理¶
爾等乆習惡毒忍於殺人心多猜疑豈知我上人¶
<pb:KR4e0157_SBCK_011-55b>¶
之心無故殺一鷄犬尚且不&KR0216;况於人命&KR0028;天若¶
輕易殺之&KR0256;&KR0256;之中㫁有還報殃禍及於子孫何¶
苦而必欲爲此我毎爲爾等思念及此輙至於終¶
夜不能安&KR0397;亦無非欲爲爾等尋一生路惟是爾¶
等&KR0256;頑不化然後不得已而興兵此則非我殺之¶
乃天殺之也今謂我全無殺爾之心亦是誑爾若¶
謂我必欲殺爾又非吾之本心爾等今雖從悪其¶
始同是　朝廷赤子譬如一父毋同生十子八人¶
爲善二人背逆要害八人父毋之心湏除去二人¶
<pb:KR4e0157_SBCK_011-56a>¶
然後八人得以安生均之為子父毋之心何故必¶
欲偏殺二子不得已也吾於爾等亦正如此若此¶
二子者一旦悔惡遷善號泣投誠為父母者亦必¶
哀憫而&KR0053;之何者不&KR0216;殺其子者乃父母之本心¶
也今得遂其本心何喜何幸如之吾於爾等亦正¶
如此聞爾等辛苦為賊&KR0001;得苦亦不多其間尚有¶
衣食不充者何不以爾為賊之勤苦精力而用之¶
於耕農運之於商賈可以坐致饒富而安享逸樂¶
放心縦意遊觀城市之中優游田野之内豈如今¶
<pb:KR4e0157_SBCK_011-56b>¶
日擔驚受怕出則畏官避讐入則防誅懼勦潜形¶
遁迹憂苦終身卒之身㓕家破妻子戮辱亦有何¶
好爾等好自思量若䏻聴吾言改行從善吾即視¶
爾為良民撫爾如赤子更不追咎爾等既徃之罪¶
如葉芳梅南春王受謝&KR0207;軰吾今只與良民一槩¶
㸔待爾等豈不聞知爾等若習性已成難更改動¶
亦由爾等任意為之吾南調兩廣之狼逹西調湖¶
湘之土兵親率大軍圍爾巢穴一年不盡至於兩¶
年兩年不盡至於三年爾之財力有限吾之兵糧¶
<pb:KR4e0157_SBCK_011-57a>¶
無窮縦爾等皆爲有翼之虎諒亦不能迯於天地¶
之外嗚呼吾豈好殺爾等哉爾等苦必欲害吾良¶
民使吾民寒無衣饑無食居無廬耕無牛父毋死¶
亡妻子離散吾欲使吾民避爾則田業&KR0013;爾等&KR0001;¶
侵奪巳無可避之地欲使吾民賄爾則家資爲爾¶
等&KR0001;擄掠已無可賄之財就使爾等今爲我謀亦¶
必湏盡殺爾等而後可吾今特遣人撫諭爾等賜¶
爾等牛酒銀錢布疋與爾妻子其餘人多不能通¶
及各與暁諭一道爾等好自爲謀吾言巳無不盡¶
<pb:KR4e0157_SBCK_011-57b>¶
吾心已無不盡如此而爾等不聼非我&KR0018;爾乃爾¶
&KR0018;我我則可以無憾矣嗚呼民吾同胞爾等皆吾¶
赤子吾終不能撫恤爾等而至於殺爾痛㢤痛哉¶
興言至此不覺淚下¶
　　進剿浰賊方畧¶
照得撫屬龍川縣地名浰頭積年老賊池大鬢等¶
不時紏衆突出河源翁源安遠龍南信豐等䖏攻¶
打城池殺擄人口先年亦嘗征剿皆因預失防禦¶
以致漏網後雖陽為聼招其實隂圖不&KR0100;班師未¶
<pb:KR4e0157_SBCK_011-58a>¶
㡬肆出刼掠數年以來民受荼毒控告紛紜有不¶
&KR0216;言若不趂時計剿地方何以寜謐為此仰抄案¶
回道㑹同分守守備等官即行該府知府陳祥速¶
將合用糧餉等項一面從長議䖏一面即於&KR0001;屬¶
選集精壯驍勇曾經戰陣機快兵壯人等三千名¶
少或二千名各備&KR0289;利器械編成隊伍坐委素能¶
謀勇官員統領一面宻行龍川河源等附近賊巢¶
等縣亦各選募慣戰殺賊兵快二千名委官分押¶
督同近巢知因&KR0013;害義官新民頭目人等分截要¶
<pb:KR4e0157_SBCK_011-58b>¶
路就仰知府陳祥總督諸軍親至賊巢去䖏指畫¶
方畧剋期進剿仍行先取知因鄊導數十人令其¶
備将賊巢道路險易畫圖貼&KR0003;要見某䖏平坦人¶
馬可以&KR0033;搗某䖏險阻可以把截某䖏係賊必遁¶
之路可以設伏邀撃某䖏賊&KR0001;不備可以間道撲¶
掩各要一一詳察停當務盡機宜具由連圖差人¶
馬上齎報以慿差官齎執令旗令牌剋期倂力進¶
攻必使根株悉㧞噍&KR0124;無遺以靖地方¶
　　剋期進剿牌(正徳十三/年正月)¶
<pb:KR4e0157_SBCK_011-59a>¶
案照浰頭老賊池大&KR0066;等不時紏衆攻打城池殺¶
擄人口屢征屢叛近年以來隂圖不&KR0100;惡熖益熾¶
除将賊首池仲容設計擒&KR0023;外其餘在巢賊黨若¶
不趂機速剿不無禍變愈大地方何由安息本院¶
已先密切分布哨道行仰知府陳祥統領典史姚¶
思衡驛丞何春廵檢張行報効生員陳經世新民¶
盧&KR0355;等官軍從何平入攻&KR0044;水巢五花障巢鐵石¶
障巢直搗中浰大巢知府邢珣統領知縣王天與¶
典史梁儀并老人葉秀芳黄啓濟義官呉明等官¶
<pb:KR4e0157_SBCK_011-59b>¶
兵從太平入攻艻竹湖巢白沙巢黄田㘭巢中村¶
巢&KR0033;搗上浰大巢指揮姚璽統領新民梅南春等¶
兵從烏虎鎮入攻淡方巢石門由巢直搗岑岡大¶
巢指揮余恩統領百長王受黄金巢等兵從龍子¶
嶺入攻溪尾巢塘&KR0386;洞巢古地巢空背巢直搗下¶
浰大巢千戸孟俊統領義官陳英鄭志髙新民盧¶
&KR0355;等官兵從和平入攻平地水巢大門山巢黄狗¶
㘭巢直搗中浰大巢推官危壽統領義民葉芳百¶
長孫洪舜等官兵從南歩入攻脱頭石巢鎮里寨¶
<pb:KR4e0157_SBCK_011-60a>¶
巢羊角山巢直搗中浰大巢知府季斆兵從信豐¶
縣黄田岡入攻新山逕巢古地巢縣丞舒富兵從¶
信豐縣烏逕入攻旗嶺巢頓岡巢及行仰守備指¶
揮郟文監督指揮姚璽余恩千户孟俊等三哨官¶
兵分路進剿本院亦自行督領帳下隨征官屬兵¶
快人等從冷水逕直搗下浰大巢親自督戰刻期¶
俱於本年正月初七日寅時四路並進外牌仰兵¶
備副使楊璋不妨本道事務遵照本院欽奉　&KR0217;¶
諭事理前去軍前紀驗㓛次䖏置糧餉及行催督¶
<pb:KR4e0157_SBCK_011-60b>¶
各哨官兵依期進剿&KR0001;&KR0023;功次務要審驗明白從¶
實紀録仍&KR0049;廵按紀功御史至日覆實照例造冊¶
奏繳及造青冊一本送完查考其軍中一應進止¶
機宜俱仰宻切呈來定奪¶
　　批汀州知府唐淳乞休申¶
㩀知府唐淳申稱患病乞賜放歸㸔得知府唐淳¶
沉勇多智精敏有爲兼之持守能謹制事以勤近¶
因本院調委領兵征剿南安諸賊効勞備至斬&KR0023;¶
居多雖克捷之奏已舉而賞功之典未頒况汀州¶
<pb:KR4e0157_SBCK_011-61a>¶
&KR0001;屬多係新民投招未乆反側無常正頼本官威¶
懐緝撫以為保障縦有㣲疾不便起居即其才能¶
豈妨卧治仰該府即行本官不妨養疾照舊管事¶
安心職務善求藥餌務竭委身之忠勿動乞休之¶
念申繳¶
　　告諭¶
告諭百姓風俗不羙亂&KR0001;由興今民窮苦已甚而¶
又競為滛侈豈不重自困乏夫民習染既乆亦難¶
一旦盡變吾姑就其易改者漸次誨爾吾民居䘮¶
<pb:KR4e0157_SBCK_011-61b>¶
不得用鼓樂為佛事竭貲分帛費財於無用之地¶
而儉於其親之身投之水火亦獨何心病者宜求¶
醫藥不得聼信邪術專事巫禱嫁娶之家豐儉稱¶
貲不得計論聘財装奩不得大㑹賔客酒食連朝¶
親戚隨時相問惟貴誠心實禮不得徒飾虚文為¶
送節等名目奢靡相尚街市村坊不得迎神賽㑹¶
百千成群凡此皆靡費無益有不率敎者十家牌¶
鄰互相紏察容隱不舉正者十家均罪爾民之中¶
豈無忠信循理之人顧一齊衆楚寡不勝衆不知¶
<pb:KR4e0157_SBCK_011-62a>¶
違棄禮法之可耻而惟慮市井小人之非&KR0015;此亦¶
豈獨爾民之罪有司者教導之不明與有責焉至¶
於孝親敬長守身奉法講信修睦息訟罷争之&KR0124;¶
已嘗屢有告示懇切開諭爾民其聼吾誨爾益敦¶
毋怠¶
　　仰南安贛州府印行告諭牌¶
照得有司之政風俗爲首習俗侈靡亂是用生本¶
院近因地方多盗民遭荼毒驅馳兵革朝夕不遑¶
&KR0001;謂救死不贍奚睱責民以禮義㢤今幸盗賊稍¶
<pb:KR4e0157_SBCK_011-62b>¶
平民困漸息一應移風易俗之事雖亦未能盡舉¶
姑先就其淺近易行者開道訓誨為此牌仰本府¶
官吏即将&KR0036;去告諭照式翻刋多用&KR0083;張印&KR0036;&KR0001;¶
屬各縣查照十家牌甲毎家給與一通其鄉村山¶
落亦照屯堡里甲分散務遵依告諭互相戒勉共¶
興恭儉之風以成淳厚之俗該府仍行各縣於城¶
郭鄉村推選素行端方人&KR0001;信服者幾人不時廵¶
行暁諭各要以禮優待作興良善以勵末俗毋得¶
違錯¶
<pb:KR4e0157_SBCK_011-63a>¶
　　禁約榷商官吏¶
照得商人比諸農夫固爲逐末然其終嵗棄離家¶
室辛苦道途以營什一之利良亦可憫但因南贛¶
軍資無&KR0001;措備未免加賦於民不得已而爲此本¶
亦寛恤貧民之意柰何奉行官吏不能防禁奸弊¶
以致牙行橋子之屬騷擾客啇求以寛民反以困¶
啇啇獨非吾民乎除另行訪拏禁約外仰抄案回¶
道即便備行&KR0053;稅官吏今後啇稅遵照　奏行事¶
例抽&KR0053;不許多取毫&KR0117;其餘雜貨俱照舊例三分¶
<pb:KR4e0157_SBCK_011-63b>¶
抽一若資本㣲細柴炭雞鴨之&KR0011;一槩免抽橋子¶
人等止許&KR0028;口把守開放不得擅登商船假以查¶
盤為名侵凌騷擾違者許赴軍門口告照依軍法¶
拏問其客啇人等亦要従實開報不得聼信哄誘¶
隱匿規避因小失大事&KR0036;照例問罪客貨入官及¶
照船稅一事亦被總甲侵擾今後官府合行船&KR0215;¶
俱要實價給顧就行抽分厰查給票帖以防詐偽¶
該道仍將應抽免抽逐一查議則例呈來¶
　　批贛州府賑濟石城縣申¶
<pb:KR4e0157_SBCK_011-64a>¶
看得&KR0001;申賑濟既該府議許中户糴買下户給散¶
准如&KR0001;議施行今出糴之數止及二千而坐濟之¶
民不知㡬許附郭者得遂先&KR0023;之圖逺鄊者必有¶
不霑之惠近日贛縣&KR0036;倉其&KR0102;可見仰行知縣林¶
順㑹同先委縣丞雷仁先選該縣殷實忠信可托¶
者十數軰不拘生貟&KR0132;老義民各給斗斛候遠鄊¶
之民一至即便分曹給散仍選公直㢘明之人數¶
軰在傍紏察如有夤縁頂冐即時擒拏照議罰治¶
庶㡬小民得&KR0041;救急之惠而逺鄊可免乆&KR0049;之難¶
<pb:KR4e0157_SBCK_011-64b>¶
　　議䖏河源餘賊¶
㸔得河源等䖏賊情本院屢經批仰該道㑹同守¶
廵等官従長計議相機剿捕今復㩀呈㸔得賊&KR0020;¶
漸盛民患日深該道既以兵力勞憊&KR0020;未能克即¶
湏㑹同守廵守備等官或親至賊巢或於附近賊¶
巢䖏&KR0001;屯劄選差知因通賊暁事人役齎執告示¶
榜文權且撫諭各賊委曲開譬或姑賜以牛酒銀¶
布耕具種子之&KR0011;令其&KR0053;衆入巢趂時耕作因使¶
吾民亦得蹔免防截之役及時盡力農畞一靣選¶
<pb:KR4e0157_SBCK_011-65a>¶
兵勵士密切分布哨道候&KR0053;歛已畢各巢亦積有¶
糧米然後的探虚實剋期並舉出其不趨掩其不¶
備是乃籍兵於民因糧於賊非獨可以稍紓日前¶
之急亦因得以永除日後之患矣今若兵力不足¶
既未能剿又不従權撫挿任其出没徃來則非惟¶
民不安生窮困愈甚抑且賊亦失其農業衣食不¶
給若非擄掠何以爲生是&KR0001;謂益重吾民之苦而¶
愈長群賊之奸兵糧日耗後&KR0082;圖之功愈難矣仰¶
該道㑹同守廵守備等官上&KR0131;議䖏施行囬報毋¶
<pb:KR4e0157_SBCK_011-65b>¶
得徒事徃復致醸後艱其各該官司兵快人等不¶
論或撫或剿俱要時時操練整束密切隄備不得¶
縦弛致有踈虞¶
　　告諭父老子弟(正徳十四/年二月)¶
頃者頑卒倡亂震驚逺邇父老子弟甚憂苦騷動¶
彼&KR0256;頑無知逆天叛倫自求誅戮究言思之實足¶
憫悼然亦豈獨此&KR0256;頑之罪有司者撫飬之有缺¶
訓廸之無方均有責焉雖然父老之&KR0001;以倡率飭¶
勵於平日無乃亦有&KR0001;未至歟今倡亂渠魁皆就¶
<pb:KR4e0157_SBCK_011-66a>¶
擒㓕脅従無辜悉已寛貸地方雖已甯復然創今¶
圖後父老&KR0001;以教約其子弟者自此不可以不預¶
故今特為保甲之法以相警戒聮屬父老其率子¶
弟慎行之務和爾鄰里齊爾姻族徳義相勸過失¶
相規敦禮讓之風成淳厚之俗本院奉　命撫廵¶
兹土屬有哀疚未遑匍匐來問父老疾苦㢘有司¶
之不職究民之利&KR0102;而興除之故先遣諭父老子¶
弟使各知悉方春父老善相保愛督子弟及時農¶
作毋惰¶
<pb:KR4e0157_SBCK_011-66b>¶
　　行龍川縣撫諭新民¶
先㩀推官危壽并龍川縣各申依奉本院鈞牌将¶
新民盧源陳秀堅謝鳳勝等安挿和平及撥田地¶
耕種并拘仇家當靣開釋各安生理毋相搆害縁¶
由近訪得各民因聞廣東征剿従化等賊自生疑¶
惑東迯西&KR0481;致令和平居民因而驚擾似此互相¶
扇惑地方何時寧靖本當拏究為首之人綁赴軍¶
門斬首示衆但念各民意亦無他姑且記罪曉諭¶
為此牌仰龍川縣掌印官即将投城居民諭以前¶
<pb:KR4e0157_SBCK_011-67a>¶
項聼撫新民俱已改惡従善止因廣東調兵征剿¶
居民素懐仇隙者因而假此恐嚇致令東奔西&KR0481;¶
各民意在避兵本非叛招出刼爾等毋得妄生驚¶
疑及差人拘集新民盧珂陳秀堅等諭以廣東官¶
兵征剿各有界限爾等縁何輕信恐嚇妄自驚&KR0481;¶
俱各省令回原村寨安居樂業趂此春和各務農¶
作仍諭盧源陳秀堅謝鳳勝等各要嚴束手下甲¶
衆各念死中得生之幸悔罪畏法保爾首領如或¶
靣従心異外托驚懼之名内懐反覆之計自求誅¶
<pb:KR4e0157_SBCK_011-67b>¶
戮悔後何及¶
　　優奨致仕縣丞龍韜牌¶
訪得贛縣致仕縣丞龍韜平素居官清謹迨其老¶
年歸休遂致貧乏不能自存薄俗愚鄙反相譏&KR0015;¶
夫貪汙者乗肥衣輕&KR0045;&KR0045;自以爲得志而愚民競¶
相歆羡清謹之士至無以爲生鄊黨鄰里不知以¶
爲周恤又從而笑之風俗薄惡如此有司者豈獨¶
不能辭其責孟子云使饑餓於我土地吾耻之是¶
亦有司者之耻也爲此牌仰贛州府官吏即便措¶
<pb:KR4e0157_SBCK_011-68a>¶
置無礙官銀十兩米二石羊酒一付掌印官親送¶
本官家内以見本院優恤奬待之意仍仰贛縣官¶
吏歳時常加存問量資柴米毋令困乏嗚嘑養老¶
周貧王政首務况清謹之士既貧且老有司坐視¶
而不顧其可乎逺近父老子弟仍各暁諭務洗貪¶
鄙之俗共敦㢘讓之風具依准拜措送過繳牌¶
<pb:KR4e0157_SBCK_011-68b>¶
<pb:KR4e0157_SBCK_011-68b>¶
#+PROPERTY: JUAN 11
#+PROPERTY: FILE SB04n0437-028王文成公全書文錄續編-卷第二十八.
<pb:KR4e0157_SBCK_011-1a>¶
王文成公全書卷之二十八¶
續編(三)¶
　　自劾不職以眀　聖治事䟽¶
臣聞之主聖則臣直上易知而下易治今　聖主¶
在上澤壅而未宣怨積而不聞臣等曽無一言是¶
甘為容悦而上無以張　主之聖下無以解扵百¶
姓之惑也伏惟　陛下神眀英武自居春宮萬姓¶
仰德及登大寳四夷向風不幸賊臣劉瑾&KR0060;弄威¶
柄流毒生靈潜謀僣逆㡬危郊社頼　祖宗上天¶
<pb:KR4e0157_SBCK_011-1b>¶
之靈俾張永等早發其奸　陛下&KR0108;雷霆之斷誅¶
滅黨與剗滌&KR0495;&KR0126;復　祖宗之舊章吊&KR0058;元之疾¶
苦任贒&KR0113;政與民更始天下莫不懽忻鼓舞謂¶
陛下固愛民之主而前此皆賊瑾之荼毒知　陛¶
下固有為之君而前此皆賊瑾之&KR0170;蔽日夜跂足¶
延頸以朢大平柰何積&KR0064;&KR0001;加民痍未復餘烈&KR0001;¶
煽妖孽連興㡬及二年愈肆愈橫兵屯不解民困¶
日深賊&KR0020;相連殆遍財匱粮竭旦夕洶洶臣等備¶
位大臣不能展一籌以紓患害寛一縳以蘇倒懸¶
<pb:KR4e0157_SBCK_011-2a>¶
撫心反已自知之罪莫可究言至其&KR0064;&KR0045;扵天下¶
訾詈扵道途而尤難掩飾者大罪有三請自陳其¶
畧以伏厥&KR0499;夫朝以出政政以成事　陛下每月¶
視　朝朔朢之外不過一二豈不以臣等分職扵¶
下事苟無廢不朝奚損乎然群臣百司願時一覩¶
　聖顔而不&KR0023;則憂思徬徨漸以&KR0520;弛逺近之民¶
遂疑　陛下不復念其困苦而日興怨懟四方盗¶
賊亦謂　陛下未嘗有意剪除而益猖獗夫昧爽¶
臨　朝不過頃刻　陛下何憚而不為&KR0001;以若此¶
<pb:KR4e0157_SBCK_011-2b>¶
則實由臣等不能備言天下洶洶之情以悟　陛¶
下是其大罪一也　陛下日扵後苑訓練兵事皷¶
噪之聲震駭城域豈不以㓂盗未平思&KR0082;&KR0108;威講¶
武乎然此本亦&KR0005;卒之事兼非　宫禁&KR0001;宜况今¶
　前星朱燿　震位猶虗而乃勞力扵掣肘耗氣¶
扵馳逐群臣惶惑兩宮憂危宗社大本無急扵是¶
而臣等不能力&KR0134;　陛下蓄精養神以衍皇儲之¶
慶思患預防以為燕翼之謀是其大罪二也夫日¶
近儒臣講論道德&KR0386;泳義理以培養本原開發志¶
<pb:KR4e0157_SBCK_011-3a>¶
意則耳目日以聰明血氣日以和暢窮天地之化¶
盡萬物之情優㳺泮渙以與古先神聖為伍此亦¶
天下之至樂矣　陛下苟知此則將樂之終身而¶
不能以湏&KR0119;舎奚暇逰&KR0231;之娯乎今　陛下自即¶
位以來　經筵之御未能四五而悦心扵騎射疲¶
勞之事皆由臣等不能備陳　至樂以易　陛下¶
之&KR0001;好是其大罪三也　陛下有堯舜之資臣等¶
不能導　陛下扵三代而使天下之民疾首蹙額¶
相告歸咎懐憤若漢唐之季臣等死有餘罪矣伏¶
<pb:KR4e0157_SBCK_011-3b>¶
願　陛下繼自今昧爽以視朝勵精而圖治端拱¶
玄黙以養天和正&KR0028;雎之風毓麟趾之祥日御經¶
筵講求治道悦理義之悦心去逰宴之敗度正臣¶
等不職之罪罷歸田里舉&KR0132;德&KR0043;望之賢與共天¶
職使天下暁然皆知　陛下憂憫元元之本心由¶
臣等不能極言切諌以至扵　斯自兹以徃務在¶
休養生息無復有&KR0001;騷擾躬&KR0113;　聖政以弭天下¶
之艱屯廣　聖嗣以定天下之危疑勤　聖學以¶
立天下之大本其餘習染以次洗刷則民生自遂¶
<pb:KR4e0157_SBCK_011-4a>¶
若陽氣至而萬物春㓂盗自消若白日出而魍魎¶
滅上以承　祖宗之鴻休下以垂子孫之統緒近¶
以慰臣庶之憂惶逺以荅四方之觀向臣等雖死¶
之日猶生之年不勝激切顛隕待罪之至具䟽上¶
聞¶
　　乞　恩表&KR0045;先德䟽¶
&KR0060;照臣父致仕南京吏部尚書王華以今年二月¶
十二日病故臣時&KR0004;䘮荼苦氣息奄奄不省人事¶
有司以臣父忝在大臣之列特爲奏　聞兼乞塟¶
<pb:KR4e0157_SBCK_011-4b>¶
&KR0021;贈謚事下該部以臣父爲禮部侍郎時嘗爲言¶
官&KR0001;論謂臣父扵暮夜受金而自首清議難明承¶
朝廷遣告而乞歸誠意安在又為南京吏部尚書¶
時因禮部尚書李傑乞　恩認罪囘話事奉　欽¶
依李傑王華彼時共同商議如何獨言張昇&KR0139;是¶
飾詞本當重治姑從輕都着致仕伏遇　聖慈覆¶
載寛容不輕絶物然猶　賜之&KR0089;祭感激浩蕩之¶
恩闔門粉骨無以為報竊念臣父始淂暗投之金¶
若使其時秘而不宣人誰知者而必以自首其扵¶
<pb:KR4e0157_SBCK_011-5a>¶
心迹可謂清矣乞便道省母扵旣行祭告之後其¶
扵遣祀之誠自無妨矣當時論者不察其詳而&KR0186;¶
以爲言臣父盖嘗具本六乞退休請究其事當時¶
朝廷特爲&KR0064;白屢　賜温㫖慰諭勉留其事固已¶
明白乆矣乃不意身沒之後而尚以此爲罪也臣¶
切痛之正德&KR0004;年逆瑾肇亂威行中外其時臣爲¶
兵部主事因瑾綁拿科道官員臣不勝義憤斥瑾¶
罪惡瑾怒臣因而怒及臣父旣而使人諷臣父令¶
岀其門臣父不徃瑾益怒然臣父乃無可加之罪¶
<pb:KR4e0157_SBCK_011-5b>¶
後遂推㝷禮部舊事與臣父無干者因傳　㫖并¶
令臣父致仕以泄其怒此則臣父以守正不阿觸¶
忤權奸而為&KR0001;擯抑人皆知之人皆&KR0072;之乃不知¶
身沒之後而反以此為咎也臣尤痛之臣父以一¶
甲進士授官翰林院&KR0113;撰歷陞春坊諭德翰林院¶
學士詹事府少詹事禮部侍郎南京吏部尚書其¶
間充　經筵官　經筵講官　日講官又選充¶
東宫輔導官　東官講讀官與&KR0113;　憲廟實錄及¶
大眀㑹典通鑑纂要等書積勞乆而&KR0013;遇深矣故¶
<pb:KR4e0157_SBCK_011-6a>¶
事侍從日講輔導等官身沒之後&KR0011;得優以　殊¶
恩榮以羙謚而臣父獨以無實之謗不附權奸之¶
義生&KR0013;誣抑而沒有餘耻此臣之&KR0001;以割心痛骨¶
不得不從　陛下而求一表&KR0064;者也夫人子之孝¶
莫大扵顯親其不孝亦莫大扵辱親臣以犬馬㣲¶
勞躐致&KR0056;位故事在&KR0056;佐之列者親沒之後皆得¶
為之乞請　恩典臣今未敢有&KR0001;陳乞以求顯其¶
親而反以無實之詬辱其親扵身沒之後不孝之¶
罪復何以自立扵天地間乎此臣之&KR0001;尤割心痛¶
<pb:KR4e0157_SBCK_011-6b>¶
骨不得不從　陛下而求一表&KR0064;者也臣自去&KR0010;¶
乞　恩便道歸省　陛下垂憫烏鳥且念臣父係¶
侍從舊臣特　推非常之恩賜之存問臣父先扵¶
正德九年嘗&KR0170;　朝廷推恩進階臣伏覩　制詞¶
有云直道見沮扵權奸晚節遂安扵静退則當時¶
先帝固已洞知臣父之枉矣臣又伏覩　陛下即¶
位詔書内開自弘治十八年五月十八日以後大¶
小官貟有因忠直諌諍及守正&KR0013;害去任等項各¶
該衙門備查奏請大臣量進階級并與應得　恩¶
<pb:KR4e0157_SBCK_011-7a>¶
&KR0315;臣父以守正觸怒逆瑾無故&KR0013;害去任此固¶
恩詔之&KR0001;憫錄正在量進階級之列臣父旣耻扵¶
自陳而有司又未爲奏請乃今身没之後而反猶¶
以爲詬臣竊自傷痛其無以自明也臣父中遭屈¶
抑晚遇　聖明庶㡬沐浴　恩澤以一雪其拂鬰¶
而忽復逝矣豈不痛㢤今又反以爲辱豈不&KR0072;㢤¶
臣又查得先年吏部尚書馬文昇屠滽等皆嘗屢¶
&KR0013;論劾其後　朝廷推原其事卒賜之以贈謚臣¶
父才猷雖或不逮扵二臣而無故&KR0013;誣實有深扵¶
<pb:KR4e0157_SBCK_011-7b>¶
二臣者惟　陛下矜而察之臣以功㣲賞重深憂¶
覆敗方爾冐死辭免封爵前後　恩典巳懼不克¶
勝荷故扵臣父之沒斷巳不敢更有乞請乃不意¶
&KR0170;此誣辱臣又安能含羞飲泣不為臣父一致其¶
辯乎夫人臣之扵國也主辱則臣死子之扵父也¶
亦然今臣父辱矣臣何以生為㢤夫　朝廷恩典¶
&KR0001;以報有功而彰有德豈下臣&KR0001;敢倖乞顧臣父¶
&KR0013;無實之耻扵身後　陛下不為一明其事自此¶
播之天下傳之後代孝子慈孫將有&KR0001;不䏻改而¶
<pb:KR4e0157_SBCK_011-8a>¶
臣父之目不&KR0578;扵地下矣豈不&KR0072;㢤夫飾非以欺¶
其上者不忠矯辭以誣扵世者無耻不忠無耻亦¶
&KR0001;以為不孝若使臣父果有纎毫可愧扵心而臣¶
乃為之文飾矯誣以欺　陛下以罔天下後世縱¶
幸逃扵　國憲天地&KR0017;神實臨殛之臣雖庸劣之¶
甚不忠無耻之事義不&KR0216;為也惟　陛下哀而察¶
之臣不勝含哀&KR0573;痛戰慄惶懼激切控&KR0572;之至謹¶
具本令舎人王宗海代賫奏　聞伏候　&KR0217;㫖¶
　　辯誅遺奸正大法以清朝列䟽¶
<pb:KR4e0157_SBCK_011-8b>¶
丁憂南京兵部尚書臣王某謹奏為誅遺奸正大¶
法以清朝列事嘉靖元年十月&KR0004;十等日准南京¶
兵部咨准都察院咨該廵按廣西監察御史張&KR0207;¶
奏為前事題奉　聖㫖是這&KR0001;劾張子麟事情還¶
着王守仁伍希儒伍文定看了上&KR0131;開具明白奏¶
來定奪欽此又准該部咨准都察院咨該丁憂刑¶
部尚書張子麟奏為辯汚枉清名節以雪大&KR0072;事¶
題奉　聖㫖是張子麟&KR0001;奏事情着王守仁等一¶
併看了來説欽此俱欽遵外方在哀經之中憂病¶
<pb:KR4e0157_SBCK_011-9a>¶
哀苦神思荒憒一切世務悉已昏迷恍惚奉　命¶
震悚旋復追惟臣先正徳十四年六月&KR0004;六日奉¶
敕前徃福建查䖏聚衆謀反等事本月十五日行¶
至豐城地方適遇寧藩之變倉卒脫身誓死討賊¶
十八日囘至吉安督同知府伍文定等起兵七月¶
二十日引兵收復南昌二十三日宸濠還救二十¶
六日宸濠就擒其時餘黨尚有未盡百務叢集臣¶
因先令各官分兵守視王府各門至月&KR0004;五六間¶
始克率同御史伍希儒知府伍文定等入府按視¶
<pb:KR4e0157_SBCK_011-9b>¶
宫殿庫藏諸䖏其間未經燒毀者重加封識以俟¶
朝命已&KR0013;殘壊者分令各官逐一整檢有刑部尚¶
書張子麟啓本一封衆共開視云是胡世寧招詞¶
臣當與各官啇説此等公文書啓之&KR0011;皆在宸濠¶
未反數年前事雖私與交徃不為無罪而反逆之¶
舉未必曽與通謀况此交通之人今或多居禁近¶
分布聮絡若存此等形迹恐彼心懐疑懼將生意¶
外不測之變且慮憸人因而點綴掇拾異時根究¶
牽引奸黨未必能懲而忠良或反&KR0013;害昔人有焚¶
<pb:KR4e0157_SBCK_011-10a>¶
吏民交關文書數千章以安反側之心者今亦宜¶
從其䖏以息禍端遂議與各官公同燒毀後奉刑¶
部題奉　欽依原搜簿籍旣未送官封記&KR0053;掌又¶
事&KR0036;日乆别生事端委的真偽難辯無慿查考着¶
原搜&KR0023;之人盡行燒毀欽此欽遵外臣等莫不仰¶
嘆　聖主包含覆幬之量範圍曲成之仁可謂思¶
深而慮逺也已以是臣等不復爲言且謂　朝廷¶
扵此等事旣已一槩宥畧與天下洗滌更始矣今¶
御史張&KR0207;風聞其事復有論列是亦防閑爲臣之¶
<pb:KR4e0157_SBCK_011-10b>¶
大義效忠扵　陛下之心也尚書張子麟力辯其¶
事而都察院覆奏以為世寧之獄悉由該院與子¶
麟無干則　誠亦曖昧難明之跡今臣等亦不過¶
㩀事直言其實耳豈能别有&KR0001;查訪然以臣愚度¶
之嘗聞昔年宸濠奸黨為之經營布置扵外徃徃¶
亦有詐為他人書啓歸以欺濠而罔利者則此子¶
麟之啓無乃亦是&KR0011;歟不然子麟身為執法大臣¶
非一日矣縱使與濠交通豈畧不知有畏忌而數¶
年之前輙以肆然稱臣扵濠&KR0088;夫人臣而懐二心¶
<pb:KR4e0157_SBCK_011-11a>¶
此豈可以輕貸然亦加人以不忠之罪則亦非細¶
故矣此在　朝廷必有眀斷臣偶有&KR0001;見亦不敢¶
不一言之緣奉　欽依這&KR0001;劾張子麟事情還着¶
王守仁伍希儒伍文定看了上&KR0131;開具眀白奏來¶
定奪及張子麟&KR0001;奏事情着王守仁等一併看了¶
來說事理為此具本差舎人李昇親賫　奏¶
聞伏&KR0049;¶
&KR0217;㫖¶
　　書同門科舉題名錄後¶
<pb:KR4e0157_SBCK_011-11b>¶
嘗讀文中子見唐初諸名臣若房杜王魏之流大¶
抵皆岀其門而論者猶以文中子之書乃其徒偽¶
爲之而托焉者未必其實然也今以䆳庵先生之¶
徒觀之則文中子之門又奚足異乎予嘗論文中¶
子盖後世之大儒也自孔孟旣沒而周程未興董¶
韓諸子未或有先焉者先生自爲童子即以神奇¶
薦入翰林未弱冠而已爲人師其頴悟之蚤文學¶
之懿比之文中實無&KR0001;愧而政事之敏卓才識之¶
超偉文中未有見焉文中之在當時嘗以策干隋¶
<pb:KR4e0157_SBCK_011-12a>¶
文不及一試而又蚤死先生少發科第入中書督¶
學政典禮太常經畧&KR0065;陲弭奸戢亂陟司徒登冡¶
宰晉位師相威名振扵夷狄聲光&KR0013;扵海宇功成¶
身退優㳺未老之年以身係天下安危　聖天子¶
且將復起之以恢中興之烈而海内之士日翹首¶
跂足焉則天之厚扵先生者殆文中子&KR0001;不䏻有¶
也文中之徒雖顯扵唐然皆異代隔世若先生之¶
門具體而㣲者亦且㡬人其餘或得其文學或得¶
其政事或得其噐識亦各彬彬成章足為名士布¶
<pb:KR4e0157_SBCK_011-12b>¶
列中外不下數十又皆同朝共事並耀扵時其間¶
喬靳諸公遂與先生同升相位相繼為冡宰若此¶
者文中子之門益有&KR0001;不敢望矣且　文中子之¶
門其親經指受若董常程元之流多不及顯而章¶
眀扵世徃徃或請益扵片言邂逅扵一接非若今¶
之題名&KR0001;載皆出扵先生之陶冶其岀扵陶冶而¶
不顯扵世若常元之徒殆未暇悉數也先生之在¶
吏部守仁常為之屬受知受教蓋不止扵片言一¶
接者然以未嘗親岀陶冶不敢憾扵兹錄之不與¶
<pb:KR4e0157_SBCK_011-13a>¶
若其岀扵陶冶而有若常元者焉或亦未可以其¶
不顯扵世而遂使之不與也續兹錄者且以為何¶
如嘉靖甲申季冬望¶
　　書宋孝子朱夀昌孫敎讀源卷¶
敎讀朱源見其先世&KR0001;遺翰墨知其為宋孝子夀¶
昌之裔也旣弊爛矣使工為装緝之因諭之曰孝¶
人之性也置之而塞乎天地溥之而橫乎四海施¶
之後世而無朝夕保爾先世之翰墨則有時而弊¶
保爾先世之孝無時而或弊也人孰無是孝豈保¶
<pb:KR4e0157_SBCK_011-13b>¶
爾先世之孝保爾之孝耳保先世之翰墨亦保其¶
孝之一事充是心而已矣源歸其以吾言遍諭鄉¶
鄰苟有慕夀昌之孝者各充其心焉皆夀昌也已¶
正德已卯春三月晦書䖍臺之靜觀軒¶
　　書汪進之卷¶
程先生云有求爲聖人之志然後可與共學夫苟¶
有必爲聖人之志然後能加爲已謹獨之功能加¶
爲已謹獨之功然後扵天理人&KR0082;之辨日精日宻¶
而扵古人論學之得失孰爲支&KR0272;孰爲空&KR0299;孰爲¶
<pb:KR4e0157_SBCK_011-14a>¶
似是而非孰為似誠而偽不待辯説而自眀何者¶
其心必&KR0082;實有諸已也必&KR0082;實有諸已則殊途而¶
同歸其非且偽者自不得而強入不然終亦忘已¶
逐物徒弊精力扵文句之間而曰吾以眀道非惟¶
有捕風捉影之弊抑且有執指為月之病辯析愈¶
多而去道愈逺矣故某扵朋友論學之際惟舉立¶
志以相切礪其扵議論同異之間姑且置諸未辯¶
非不&KR0082;辯也本之未立雖&KR0082;辯之無從辯也夫志¶
猶木之根也講學者猶栽培灌漑之也根之未植¶
<pb:KR4e0157_SBCK_011-14b>¶
而徒以栽培&KR0517;漑其&KR0001;滋者皆蕭艾也進之勉之¶
　　書趙孟立卷¶
趙仲立之判辰也問政扵陽眀子陽眀子曰郡縣¶
之職以親民也親民之學不眀而天下無善治矣¶
敢問親民曰眀其眀德以親民也敢問眀眀德曰¶
親民以明其明德也曰眀德親民一乎君子之言¶
治也如斯而已乎曰親吾之父以及人之父而孝¶
之德眀矣親吾之子以及人之子而慈之德眀矣¶
眀德親民也而可以二乎惟夫眀其眀徳以親民¶
<pb:KR4e0157_SBCK_011-15a>¶
也故䏻以一身為天下親民以眀其眀德也故能¶
以天下為一身夫以天下為一身也則八荒四表¶
皆吾支體而况一郡之治心腹之間乎¶
　　書李白騎鯨¶
李太白狂士也其謪夜郎放情詩酒不戚戚扵困¶
窮蓋其性本自豪放非若有道之士真&KR0014;無入而¶
不自得也然其才華意氣足蓋一時故旣沒而人¶
憐之騎鯨之説亦後世好事者為之極怪誕眀者¶
&KR0001;不待辨因閱此間及之爾¶
<pb:KR4e0157_SBCK_011-15b>¶
　　書三酸¶
人言鼻吸五斗醋方可作宰相東坡平生自謂放¶
逹然一滴入口便爾閉目攅眉宜其不見容扵時¶
也偶披此圖書此發一&KR0015;¶
　　書韓昌&KR0058;與太顛坐敘¶
退之與孟尚書書云潮州有一老僧號太顛頗聰¶
眀識道理與之語雖不盡解要自&KR0336;中無&KR0417;礙因¶
與來徃及祭神扵海上遂造其廬來&KR0061;州留衣服¶
為别乃人情之常非崇信其法求福田利益退之¶
<pb:KR4e0157_SBCK_011-16a>¶
之交太顛其大意不過如此而後世佛氏之徒張¶
大其事徃徃見之圖&KR0030;真若弟子之事嚴師者則¶
其誣退之甚矣然退之亦自有以取此者故君子¶
之與人不可以不慎也¶
　　春郊賦别引¶
錢君世恩之&KR0005;歸養也厚扵世恩者皆不&KR0216;其去¶
先行三日會扵天官郎杭世&KR0056;之第以聚别眀日¶
再會扵地官秦國聲與者六人守仁與秋官徐成¶
之天官楊名父及世&KR0056;之弟進士東&KR0056;也世恩以¶
<pb:KR4e0157_SBCK_011-16b>¶
其歸也以疾告也皆不至扵是惜别之懐無&KR0001;扵¶
&KR0036;而托之詩前後共得詩十首六人者以世恩之¶
猶在也而且再會而不一見其旣去也又可以㡬¶
乎乃相與約為郊餞必期與世恩一面以别至日¶
成之以&KR0049;　㫖東&KR0056;以待選世&KR0056;名父以各有部¶
事皆&KR0020;不容岀及餞者守仁與國聲兩人而已世¶
恩旣去之眀日復會扵守仁各言&KR0001;以相與感歎¶
咨嗟復成二詩世&KR0056;曰世恩之行也終不及一餞¶
雖發之扵詩而不以&KR0241;之世恩吾心有缺也盍亦¶
<pb:KR4e0157_SBCK_011-17a>¶
章次而&KR0005;之何如皆曰諾國聲得小卷使世&KR0056;書¶
首會之作國聲與名父東&KR0056;分書再會成之書末¶
會謂守仁弱也宜為諸公執筆硯之役以敘嗟乎¶
一别之間而事之叅錯者凡㡬雖吾與世恩復期¶
扵來&KR0010;之秋以為必得重聚扵此然又何可以逆¶
定乎惟是相勉以道義而相期扵徳業沒之汙&KR0151;¶
之中而質之天日之表則雖斷金石曠百世而可¶
以自信其常合然則未忘扵言語之間者其亦相¶
厚之私歟考功正郎喬希大聞之來題其卷端曰¶
<pb:KR4e0157_SBCK_011-17b>¶
春郊賦别給事陳惇賢復為之圖皆曰吾亦厚扵¶
世恩也&KR0147;以&KR0241;吾私¶
　　告諭廬陵父老子弟¶
廬陵文獻之地而以徤訟稱甚為吾民羞之縣令¶
不明不䏻聽斷且氣弱多疾今與吾民約自今非¶
有迫扵軀命大不得已事不得輙興詞興詞但訴¶
一事不得牽連不得過兩行每行不得過三十字¶
過是者不&KR0234;故違者有罰縣中父老謹厚知禮法¶
者其以吾言歸告子弟務在息争興讓嗚呼一朝¶
<pb:KR4e0157_SBCK_011-18a>¶
之忿忘其身以及其親破敗其家遺禍扵其子孫¶
孰與和巽自䖏以良善稱扵鄉族為人之&KR0001;敬愛¶
者乎吾民其思之¶
今灾疫大行無知之民惑扵漸染之説至有骨肉¶
不相顧療者湯藥饘粥不繼多飢餓以死乃歸咎¶
扵疫夫鄉鄰之道宜出入相友守望相助疾病相¶
扶持乃今至扵骨肉不相顧縣中父老豈無一二¶
敦行孝義為子弟倡率者乎夫民䧟扵罪猶且三¶
宥&KR0241;刑今吾無&KR0499;之民至扵闔門相枕籍以死為¶
<pb:KR4e0157_SBCK_011-18b>¶
民父母何&KR0216;坐視言之痛心中夜憂惶思&KR0001;以救¶
療之道惟在諸父老&KR0134;告子弟興行孝弟各念爾¶
骨肉母&KR0216;背棄洒掃爾室宇具爾湯藥時爾饘粥¶
貧弗&KR0014;者宫給之藥雖已遣醫生老人分行鄕井¶
恐亦虗文無實父老凡可以佐令之不逮者悉巳¶
見告有能興行孝義者縣令當親拜其廬凡此灾¶
疫實由令之不職乖愛養之道上干天和以至扵¶
此縣令亦方有疾未&KR0014;躬問疾者父老其為我慰¶
勞存恤諭之以此意¶
<pb:KR4e0157_SBCK_011-19a>¶
諭告父老為吾訓戒子弟吾&KR0001;以不放告者非獨¶
為吾病不任事以今農月爾民方宜力田苟春時¶
一失則終&KR0010;無望放告爾民&KR0005;牽連而出荒爾田¶
畆棄爾室家老㓜失養貧病莫全稱貸營求奔馳¶
供送愈長刁風為害滋甚昨見爾民號呼道路若¶
真有大苦而莫伸者姑一放告爾民之來訟者以¶
數干披閱其詞&KR0011;虗妄&KR0145;其近似者窮治之亦多¶
憑空架揑曾無實事甚㢤爾民之難喻也自今吾¶
不復放告爾民果有大&KR0072;抑人人&KR0001;共憤者終必¶
<pb:KR4e0157_SBCK_011-19b>¶
彰聞吾自䏻訪而知之有不盡知者鄕老㩀實呈¶
縣不實則反坐鄉老以其罪自餘宿憾小忿自宜¶
互相容&KR0216;夫容&KR0216;羙德衆&KR0001;悦愛非獨全身保家¶
而已嗟乎吾非無&KR0202;刑峻罰以懲爾民之誕顧吾¶
為政之日淺爾民未吾信未有德澤及爾而先槩¶
治以法是雖為政之常然吾心尚有&KR0001;未&KR0216;也姑¶
申敎爾申敎爾而不復吾&KR0234;則吾亦不能復貸爾¶
矣爾民其熟思之母遺悔¶
一應公差人貟經過河下驗有&KR0028;文即行照&KR0028;應¶
<pb:KR4e0157_SBCK_011-20a>¶
付母得留難&KR0145;罪其無&KR0028;文及雖有&KR0028;文而分外¶
需求生事者先將装載&KR0657;户摘拏送縣取供¶
即與搜盤行李上驛封貯仍&KR0005;本人綁拿送縣以¶
憑叅究懲治其公差人安分守法以禮自䖏而在¶
官人役&KR0186;行辱慢者體訪得出倍加懲究不恕¶
借辦銀兩本非正法然亦上人行一時之急計出¶
扵無&KR0147;也今上人有急難在爾百姓亦宜與之周¶
旋寧&KR0216;坐視不顧又從而怨詈訕訐之則已過矣¶
夫忘身爲民此在上人之自䖏至扵全軀保妻子¶
<pb:KR4e0157_SBCK_011-20b>¶
則亦人情之常耳爾民母責望太過吾豈不願爾¶
民安居樂業無此等騷擾事乎時&KR0020;之&KR0001;值亦不¶
得已也今急難已過本府決無復行追求之理此¶
必奸偽之徒假府為名私行需索自後但有下鄉¶
征取者爾等第與俱來吾有以䖏之母&KR0205;洶洶¶
今縣境多盗良由有司不䏻撫緝民間又無防禦¶
之法是以盗起益橫近與父老豪傑謀居城郭者¶
十家為甲在鄉村者村自為保平時相與講信&KR0113;¶
睦㓂至務相救援庶㡬出入相友守望相助之義¶
<pb:KR4e0157_SBCK_011-21a>¶
今城中畧巳編定父老其各寫鄉村為圖付老人¶
呈來子弟平日染扵薄惡者固有司失扵撫緝亦¶
父老素缺教誨之道也今亦不追咎其各改行為¶
善老人去宜諭此意母有&KR0001;擾¶
諭示鄉頭粮長人等上司奏定水次兊運正恐爾¶
軰在縣拖延不即起運茍錢粮無&KR0635;先期完事豈¶
有必以水次責爾之理縱罪不免比之後期不納¶
者&KR0023;罪必輕昨呼兊運軍旗面語亦皆樂從不敢¶
有異爾軰第扵水次速兊茍有益扵民吾當身任¶
<pb:KR4e0157_SBCK_011-21b>¶
其咎不以累上官但後期誤事則吾必爾罰定限¶
二十九日未時完報¶
今天時亢旱火灾流行水泉枯竭民無屋廬&KR0010;且¶
不稔實由令之不職&KR0023;怒神人以&KR0241;扵此不然爾¶
民何罪今方齋戒省咎請罪扵山川社稷停催征¶
縱輕罪爾民亦宜觧訟罷争息心火無助烈熖禁¶
民間母宰殺&KR1196;飲前已遣老人遍行街巷其益&KR0113;¶
火備察奸民之因火爲盗者縣令政有不平身有¶
缺失其各赴縣直言吾不憚改¶
<pb:KR4e0157_SBCK_011-22a>¶
昨行&KR0013;火之家不下千餘實切痛心何延燒至是¶
皆由衢道太狹居室太宻架屋太髙無磚瓦之間¶
無火巷之隔是以一遇火起即不可救撲昨有人¶
言民居夾道者各退地五尺以闢衢道相連接者¶
各退地一尺以拓火巷此誠至計但小民惑近利¶
迷逺圖孰肯為乆長之慮徒徃徃臨難追悔無及¶
今與吾民約凡南北夾道居者各退地三尺為街¶
東西相連接者每間讓地二寸為巷又間岀銀一¶
錢助邊巷者為墻以斷風火沿街之屋髙不過一¶
<pb:KR4e0157_SBCK_011-22b>¶
丈五六廂樓不過二丈一二違者各有罰地方父¶
老及子弟之諳逹事體者其即赴縣議䖏母忽¶
昨呉魁昊石洪等軍民互争火巷魁昊等赴縣騰¶
告以為軍強民弱已乆在縣之人皆請抑軍扶民¶
何爾民視吾之小也夫民吾之民軍亦吾之民也¶
其田業吾賦税其室宇吾井落其兄弟宗族吾役¶
使其祖宗墳墓吾土地何彼此乎今古安之軍比¶
之&KR0065;塞雖有間然其差役亦甚繁難月粮不得食¶
者半年矣吾方憫其窮又可抑乎今法度嚴厲一¶
<pb:KR4e0157_SBCK_011-23a>¶
䧟扵罪即投諸邉裔岀樂土離親戚墳墓不保其¶
守領國典具在吾得而繩之何強之能為彼為之¶
官長者平心一視未嘗少有同異而爾民先倡為¶
是説使我&KR0018;愧扵彼多矣今姑未責爾敎爾以敦¶
睦其各息争安分母相侵陵火巷吾&KR0005;親視一不¶
得其吾罪爾矣訴状諸軍眀早先行赴縣&KR0405;審¶
諭告父老子弟縣令到任且七月以多病之故未¶
&KR0014;為爾民興利去弊中間局扵時&KR0020;且復未免催¶
科之擾德澤無及扵民&KR0018;爾父老子弟多矣今兹¶
<pb:KR4e0157_SBCK_011-23b>¶
又當北覲私計徃返與父老且有半年之别兼亦¶
行蔵靡定父老其各訓戒子弟息忿罷争講信&KR0113;¶
睦各安爾室家保爾産業務為善良使人愛樂勿¶
作&KR0495;頑下取怨惡扵鄉里上招刑(戮/扵)有司嗚呼言¶
有盡而意無窮縣令且行矣吾民其&KR0234;之¶
　　廬陵縣公移¶
廬陵縣為乞蠲免以蘇民困事准本縣知縣王¶
&KR0028;查得正德四年十一月二十六日本縣抄&KR0170;本¶
府&KR0083;牌抄奉　欽差鎮守江西等䖏太監王　鈞¶
<pb:KR4e0157_SBCK_011-24a>¶
牌差吏龔彰賫原發銀一百兩到縣備仰掌印官¶
督同主簿宋海拘集通縣粮里收買&KR0081;紗比因知¶
縣貟缺主簿宋海官徵錢粮典史林嵩部粮止有¶
縣丞楊融署印又&KR0170;上司絡繹行委催提勘合人¶
犯印信更替不一正徳五年三月十八日本職方¶
&KR0379;到任随&KR0170;府差該吏郭孔茂到縣守併當拘粮¶
里陳江等着令領價收買㩀各稱本縣地方自來¶
不産&KR0081;布原派&KR0010;額亦不曽開有&KR0081;布名色惟扵¶
正德二年&KR0170;　欽差鎮守太監姚　案行本布政¶
<pb:KR4e0157_SBCK_011-24b>¶
司備查岀産&KR0081;布縣分行令依時採辦無産縣分¶
量地方大小出銀觧送收買本縣奉派折銀一百¶
五兩當時百姓呶呶衆口騰沸江等迫扵徵催一¶
時無由控訴只得各自岀辦賠貱正德四年仍前¶
一百五兩又復&KR0216;苦陪解今來復&KR0170;催督買辦又¶
在前項加派一百五兩之外百姓愈加驚惶恐自¶
此永為定額遺累無窮兼之&KR0010;辦料杉楠木炭牲¶
口等項舊額三千四百九十八兩今年增至一萬¶
餘兩比之原派㡬扵三倍其餘公差徃來騷擾刻¶
<pb:KR4e0157_SBCK_011-25a>¶
剥日甚一日江等自去年以來前後賠貱七十餘¶
兩皆有實數可查民産已窮征求未息况有旱災¶
相仍疾疫大作比巷連村多至闔門而死骨肉奔¶
散不相顧療幸而生者又爲征求&KR0001;迫弱者逃竄¶
流離強者群聚爲盗攻刼鄕村日無虗夕今來若¶
不呈乞寛免切恐衆情忿怨一旦激成大變爲此¶
連名具呈乞爲轉申祈免等情㩀此欲爲備由申¶
請間驀有鄕民千數擁入縣門號呼動地一時不¶
辯&KR0001;言大意欲求寛貸倉卒誠恐變生只得&KR0096;辭¶
<pb:KR4e0157_SBCK_011-25b>¶
慰解諭以知縣自當為爾等申請上司悉行蠲免¶
衆始退&KR0234;徐徐散歸本月&KR0004;七日復&KR0170;鎮守府&KR0083;¶
牌催督前事并提當該官吏看得前項事件旣已¶
與民相約豈容復肆科歛非惟心&KR0001;不&KR0216;兼亦&KR0020;¶
有難行叅照本職自到任以來即以多病不出未¶
免有妨職務坐視民困而不能救心切時弊而不¶
敢言至扵物情忿激擁衆呼號始以&KR0096;辭慰諭又¶
復擅行蠲免論情雖亦紓一時之急㩀理則亦非¶
萬全之謀旣不能善事上官又何以安䖏下位苟¶
<pb:KR4e0157_SBCK_011-26a>¶
欲全信扵民其䏻免禍扵已除&KR0005;原&KR0036;銀兩解府¶
轉解外合&KR0028;本縣當道垂憐小民之窮苦俯念時¶
勢之難為特賜寛容悉與蠲免其有遲違等罪止¶
坐本職一人即行罷歸田里以為不職之戒中心¶
&KR0001;甘死且不杇等因備&KR0028;到縣准此理合就行¶
　　教塲石碑¶
正德丁丑猺㓂大起江廣湖郴之間騷然且四三¶
年矣扵是三省奉　命會征乃十月辛亥予督江¶
西之兵自南康入甲寅破橫水左溪諸巢賊敗奔¶
<pb:KR4e0157_SBCK_011-26b>¶
庚辛復連戰賊奔桶岡十一月癸酉攻桶岡大戰¶
西山界甲戌又戰賊大潰丁亥盡殪之凡破巢八¶
十有四擒斬三千餘俘三千六百有竒釋其脅從¶
千有餘衆歸流亡使復業度地居民鑿山開道以¶
夷險阻辛丑師旋於乎兵惟㐫噐不得已而後用¶
刻茶寮之石匪以羙成重舉事也¶
戊寅正月癸&KR0407;計擒其魁遂進兵撃其&KR0520;丁未破¶
三浰乗勝追北大小三十餘戰㓕巢三十有八俘¶
斬三千餘三月丁未回軍壼&KR0308;迎道耕夫遍野父¶
<pb:KR4e0157_SBCK_011-27a>¶
老咸&KR0794;農噐不陳於今五年復我常業還我室家¶
伊誰之力四省之㓂惟浰尤黠擬官僣號潜圖孔¶
烝正德丁丑冬輋賊旣殄盖機險阱毒以虞王師¶
我乃休士歸農赫赫　皇威匪威&KR0154;慿爰伐山石¶
用紀厥成¶
　　銘一首¶
來爾同志古訓爾陳惟古為學在求放心心苟&KR0137;¶
放學乃徒勤勿憂文辭之不富惟慮此心之未純¶
勿憂名譽之不顯惟慮此心之或湮斯湏不敬鄙¶
<pb:KR4e0157_SBCK_011-27b>¶
慢入造次不謹放僻成反觀而内照虗已以受人¶
言勿傷扵煩易志勿惰扵因循勿以亡而為有勿¶
以虗而為盈勿遂非而文過勿務外而狥名温温¶
恭人&KR0098;惟基徳堂堂張也難與為仁卓爾在如愚¶
之囬一貫乃質魯之參終身可行惟一恕三年之¶
功去一矜不貴其辨貴其訥不患其鈍患其輕惟¶
黽焉而時敏乃闇然而日新凡我同志宜鑒兹銘¶
　　箴一首¶
古之教者莫難&KR0202;師師&KR0202;道尊教乃可施&KR0202;師維¶
<pb:KR4e0157_SBCK_011-28a>¶
何荘敬自持外内若一匪徒威儀施教之道在勝¶
已私孰義孰利辨析毫&KR0117;源之弗潔厥流孔而毋¶
忽其細慎獨謹㣲毋事扵言以身先之教不由誠¶
曰惟自欺施不以序孰云匪愚庶予知新患在好¶
爲凡我師士宜鑒扵兹¶
　　陽朔知縣楊君墓誌銘¶
陽明子謫居貴陽有齊衰而杖者因鄉進士鄭鑾¶
氏而來請曰陽朔令楊尚文卒其&KR0012;姪&KR0056;來謂鑾¶
曰先伯父死無嗣子&KR0001;知我後人又不競非得當¶
<pb:KR4e0157_SBCK_011-28b>¶
世名贒朂一言扵墓&KR0005;先德其泯廢無日子辱扵¶
伯父乆亦宜&KR0001;甚憫其若之何敢遂以&KR0056;奉其先¶
人之遺幣再拜階下以請陽明子曰嘻予擯人懼¶
僇辱之弗遑奚取以銘人之墓為其改圖諸&KR0056;伏¶
階下泣弗興鄭為之請益固則登其状與幣扵席¶
而揖使歸曰吾徐思之明日&KR0056;來伏階下泣又明¶
日復來曰不得命無以即䘮次舘下之士多為之¶
請且言尚文之為人曰尚文敦信狷直其居鄉不¶
苟與&KR0001;交必名士巨人視儕軰之弗&KR0391;者若凂焉¶
<pb:KR4e0157_SBCK_011-29a>¶
嘗召其友飲狂士有因其友願納&KR0172;者與偕徃尚¶
文拒弗受曰吾爲某不爲若其峻絶如是陽明子¶
曰其然斯亦難得矣今之人惟同汙逐垢弗自振¶
立故風俗靡靡至此若斯人又易得耶因取其状¶
視之多若舘下士之言焉乃許爲之誌維楊氏之¶
先居楊之㤗州祖㢘爲監察御史擢叅議貴陽卒¶
遂家焉考祥終昭化縣尹生三子伯斆仲敞即尚¶
文季敬宰荆門之建陽驛尚文始從同郡都憲徐¶
公授易㝷舉鄉薦中進士乙榜三爲司訓廬江溧¶
<pb:KR4e0157_SBCK_011-29b>¶
陽平樂總試事扵蜀末用大臣薦擢尹桂林陽朔¶
縣猺頑弗即工者累年尚文諭以威德皆相率來¶
受約束供賦税流移聞之歸復業者以千數部使¶
者以聞将加擢用而尚文死矣得年僅五十有五¶
又無嗣天扵善人何㢤然尚文&KR0001;歷三庠之士思¶
其教陽朔之民懷其惠鄉之後進髙其行其與身¶
沒而名踣又為人&KR0001;&KR0126;鄙者雖有子若孫何如㢤¶
娶同郡阮氏瑞新昌主簿君女尚文雖無子有&KR0056;¶
存焉猶子也銘曰獅山之麓有封若斧左岡右砠¶
<pb:KR4e0157_SBCK_011-30a>¶
栩栩其樹爰有周行于封之下鄉人過者來視其¶
䖏曰嗚呼斯楊尹之墓耶¶
　　劉子青墓表¶
此浙江按察僉事劉子青之墓嗚呼子青㓗其行¶
不㓗其名有其實不宏其聲寧藩之討子青在師¶
相知甚悉吾每歎其才敏而世&KR0137;訾之以無䏻吾¶
每稱其㢘慎而世&KR0137;詬之以不清豈非命耶安常¶
委命其徃而休人謂子青為憤抑不平以卒殆其¶
不然旣以奠扵子青復以識其墓石¶
<pb:KR4e0157_SBCK_011-30b>¶
　　祭劉仁徴主事¶
維正德三年嵗次戊辰十一月十八日友生王某¶
謹以清酌庶羞&KR0241;奠于亡友劉君嗚呼仁者必夀¶
吾敢謂斯言之予欺乎作善而降殃吾竊扵君而¶
有疑乎蹠蹻之得志在徃昔而旣有夷平之餒以¶
稱也亦寧獨無扵今之時乎人謂君之死瘴癘為¶
之噫嘻彼封豕長蛇膏人之髓肉人之肌者何啻¶
千百曾不彼厄而惟君是罹斯言也吾&KR0004;不以為¶
是人又謂瘴癘蓋不正之氣其與人相遭扵幽昧¶
<pb:KR4e0157_SBCK_011-31a>¶
邅難之區也在憸邪為同&KR0011;而君子為非宜則斯¶
言也吾又安得而盡非之乎於乎死也者人之&KR0001;¶
不免名也者人之&KR0001;不可期雖修短枯榮變態萬¶
状而終必歸扵一盡君子亦曰朝聞道夕死可矣¶
視若夜旦其生也奚以喜其死也奚以悲乎其視¶
不義之物若將凂已又肯&KR0025;而奔趨之乎而彼認¶
為巳有戀而弗&KR0014;舎因以沉酗扵其間者近不出¶
三四年或八九年逺及一二十年固巳化為塵埃¶
蕩為沙泥矣而君子之獨存者乃彌乆而益輝嗚¶
<pb:KR4e0157_SBCK_011-31b>¶
呼彼&KR0027;鶴之長年蜉蝣亦何自而知之乎属有足¶
疾弗&KR0014;走哭寄奠一觴有淚盈掬復何言㢤復何¶
言㢤嗚呼尚饗¶
　　祭陳判官文¶
維嘉靖七年月日欽差總制四省軍務新建伯兵¶
部尚書兼都察院左都御史王差南寧府推官馮¶
衡南寧衛指揮王佐致祭于已故德慶州陳判官¶
之墓徃年羅滂渌水諸賊為地方患害判官嘗與¶
巳故指揮李松議設&KR0469;塲以制禦賊黨安靖地方¶
<pb:KR4e0157_SBCK_011-32a>¶
殫心竭力盡忠國事人皆知之然其時百姓雖稍¶
頼以寧而各賊之不得肆其&KR0495;虐者嫉恨日深其¶
後不幸判官與李松竟為賊首趙木子等&KR0001;害以¶
忠受禍心事未由&KR0064;白連年官府亦欲為之討賊¶
雪憤然以地方多事之故又恐&KR0289;刅&KR0001;加玉石無¶
分濫及良善是以因循未即進兵今賊首趙木子¶
等已為該道官兵用計擒&KR0023;眀正典刑松與判官¶
之忠勤益以彰著已特遣官以趙木子等各賊首¶
級祭告于李松之墓矣今復遣南寧府衛官祭告¶
<pb:KR4e0157_SBCK_011-32b>¶
于判官之墓死而有知亦可以少泄連年忠憤不¶
平之氣也夫¶
　　祭張廣溪司徒¶
嗚呼留都之别倐焉二載詎謂迄今遂成永訣嗚¶
呼傷㢤悼朋儕之零落悲嵗月之遄逝感時事之¶
艱難歎老成之彫謝傷心觸目有淚如瀉靈柩南¶
還維江之湄&KR0147;奠一觴以寄我悲嗚呼傷㢤¶
王文成公全書卷之二十八終¶
<pb:KR4e0157_SBCK_011-33a>¶
